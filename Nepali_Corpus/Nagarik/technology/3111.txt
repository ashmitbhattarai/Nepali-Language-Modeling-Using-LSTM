अमेरिका— विश्वको चर्चीत सामाजिक संजाल फेसबुकले आफ्नो आम्दानी करिब ६० प्रतिशतले बढेको जनाएको छ।
वाल स्ट्रिटले जारी गरेको तथ्याङ्कअनुसार चालू आर्थिक वर्षको दोस्रो त्रैमाससम्ममा फेसबुकको आम्दानी ६० प्रतिशतले बृद्धि भएको जनाएको हो। जुन गत वर्षको यही अवधिको भन्दा झण्डै दोब्बर हो। गत वर्ष यही अबधिमा ७१ करोड ९० लाख आम्दानी गरेको फेसबुकले यसवर्षको यही अवधिमा २ सय करोड डलर आम्दानी गरेको छ।
यसक्रममा फेसबुकले विज्ञापनबाट मात्रै ६ मिलियन डलरभन्दा बढी आम्दानी गरेको छ। वाल स्ट्रिटका अनुसार स्मार्टफोनमा भएको फेसबुक एप र हालै ल्याइएको भिडियो फिचरका कारण प्रयोगकर्ताको संख्या बढेको र उनीहरुले फेसबुक चलाउँदा विज्ञापन हेर्ने भएकाले आम्दानीमा पनि बृद्धि भएको जनाएको छ।
फेसबुकको आम्दानीमा ८६ प्रतिशत हिस्सा मोवाइल एड्भटाइज रहेको छ। गत वर्ष मोवाइल एड्भटाइको हिस्सा ७६ प्रतिशत रहेको थियो।
 
