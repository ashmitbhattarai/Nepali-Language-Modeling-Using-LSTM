टोकियो—नेपाल पत्रकार महासंघ जापान शाखा अध्यक्षमा मोहन घले निर्वाचित भएका छन्। सोमबार जापानको राजधानी टोकियोमा सम्पन्न तेस्रो अधिवेशनले उनलाई निर्वाचित गरेको हो।
नयाँ कार्यसमितिको अध्यक्षका लागि निर्वतमान उपाध्यक्ष बेलुकाजी थापा र सदस्य मोहन घलेको उम्मेदवारी परेको थियो। घलेले २५ मत र थापाले १७ मत पाएका थिए।
नयाँ कार्यसमितिको अध्यक्षका लागि निर्वतमान उपाध्यक्ष बेलुकाजी थापा र सदस्य मोहन घलेको उम्मेदवारी परेको थियो। घलेले २५ मत र थापाले १७ मत पाएका थिए।
उपाध्यक्षमा पूर्ण चलाउने र बिनोद सापकोटा बिजयी भएका छन्। यसैगरि सचिवमा ऋतुकुमार दुरा र सह-सचिवमा कुमार मोक्तान सर्वसम्मत चयन भए। कोषाध्यक्षमा राजबिन थापा चयन भए। सदस्यहरुमा आनन्द कोइराला, रबिन्द्र श्रेष्ठ, मुक्ति सुबेदी, निशान मगर, शान्तकुमार पहरी, र रमेश श्रीस मगर निर्वाचीत भए भने संगीता कुंवर सर्वसम्मत महिला सदस्यतर्फ चयन भइन्।
पत्रकार महासंघ जापानमा ४६ पत्रकार मध्ये ४२ मत खसेको थियो। ४ मतदाता अनुपस्थित रहे। महाधिवेशन गराउन नेपाल पत्रकार महासंघका केन्द्रीय अध्यक्ष महेन्द्र विष्ट नेपालबाट आएका थिए।
