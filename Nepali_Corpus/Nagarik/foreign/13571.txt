काठमाडौं— अष्ट्रेलियाको मेलबर्नमा बसोबास गर्दै आएकी एक नेपाली महिला छोरी सहित मृत भेटिएकी छिन्। भिक्टोरिया प्रहरीलाई उदृत गर्दै स्थानीय मिडियाले उल्लेख गरेअनुसार ३९ वर्षे आमा तथा उनकी ३ वर्षीया छोरी मृत भेटिएका हुन्।
आइतबार साँझ पास्को भेल भन्ने ठाउँको एस्कानासे एभेन्युमा रहेको घरमा उनीहरुको शव भेटिएको थियो। घटनाको कारण थाहा हुन नसकेको स्थानीय मिडियाले उल्लेख गरेका छन्।
आइतबार साँझ पास्को भेल भन्ने ठाउँको एस्कानासे एभेन्युमा रहेको घरमा उनीहरुको शव भेटिएको थियो। घटनाको कारण थाहा हुन नसकेको स्थानीय मिडियाले उल्लेख गरेका छन्।
स्थानीय मिडिया द एज का अनुसार छिमेकीले सो घरमा असामान्य कोलाहाल देखेपछि घटनाबारे थाहा पाएका थिए। सो अनलाइनले मृतक महिलाका श्रीमान भारतीय रहेको जनाएको छ।
प्रहरीले घटनाबारे अनुसन्धान भइरहेको भन्दै मृतक महिला तथा बालिकाको नाम सार्वजनिक गरेको छैन।
