व्यस्त दैनिकीमा शारीरिक व्यायामका लागि समय निकाल्न कठिन हुन्छ । नियमित दौडने, पौडि खेल्ने, व्यायामशाला जाने र योग गर्न सधैँ समय नहुन पनि सक्छ । तर जहाँ समस्या त्यहाँ उपाय नहुने हैन । १५ मिनेटको समय निकालेर घरको कोठामै सहजरूपमा गर्न सकिने व्यायामसमेत छन् जसले शरीरलाई फिट राख्न सहयोग पुर्‍याउँछ।
क्रन्चेज  ः शरीरमा एप्स प्याक निकाल्न क्रन्चेज सबैभन्दा प्रभावकारी हुन्छ। यो सरल छ र सहजै घरको कोठामा समेत गर्न सकिन्छ। यसका लागि जमिनमा ढाडको सहारामा सुतेर खुट्टा सिधा फैलाउनु पर्छ। टाउकोको पछाडि दुवै हात राखेर शरीरको आधा भाग बिस्तारै उठाउँदै यो व्यायाम गर्नुपर्छ । सावधानी नअपनाउँदा डिस्क खुस्किन सक्छ । यसमा ध्यान दिन आवश्यक छ। 

स्क्वाट : खुट्टाको मांसपेशीलाई बलियो बनाउनका लागि यो एक्सरसाइज प्रभावकारी हुन्छ । यसको नियमित अभ्यासले खुट्टाको मांसपेशी बलियो बनाउँछ । यसले पिँडुला, थाईको मांशपेशीलाई बलियो बनाउँछ ।
पुसअप : यो हेर्दा नियमित गर्न सकिने सहज एक्सरसाइजको विधि हो । यसले तपार्इंको छातिको मसल्स त बलियो बनाउँछ नै, एप्स, ट्राइसेट निकाल्न र काँध बलियो बनाउनसमेत सहयोग पुर्‍याउँछ । छाती र काँधको मसल बलियो बनाउन नियमित पुसअपले सघाउँछ । यसले स्वास्थ्यको रोगलाई समेत सहयोग पुर्‍याउँछ।
शुक्रबार डट कमबाट
