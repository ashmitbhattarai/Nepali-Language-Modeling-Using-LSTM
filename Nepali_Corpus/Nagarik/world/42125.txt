कारागास - भेनेजुएलाको एक जेलमा भएको झडपमा ६८ जनाको मृत्यु भएको छ । भ्यालेन्सियास्थित जेलमा बुधबार कैदीबीच झडप भएको समाचार एजेन्सीहरुमा उल्लेख छ।
झडपका क्रममा केही कैदी भाग्ने प्रयास गर्दा सुरक्षाकर्मीले गोली प्रहार गरेको थियाे । सुरक्षाकर्मीको गोली प्रहारबाट कति र झडपबाट कतिको मृत्यु भयो भन्ने प्रष्ट भएको छैन । मृतक सबै कैदी हुन् या सुरक्षाकर्मी पनि छन् भन्ने प्रष्ट भइसकेकाे छैन ।
 घटनाबारे छानविन सुरु गरिएको अधिकारीहरुले बताएका छन्।समाचार एजेन्सीहरुका अनुसार ६० कैदीबन्दीको क्षमता भएको सो जेलमा क्षमताभन्दा बढी कैदीबन्दी राखिएको थियो । जेलमा झडप भएको खबर प्रकाशमा आउनासाथ जेल बाहिर कैदीका आफन्तहरु जम्मा भएका थिए । प्रहरीले उनीहरुलाई हटाउनसमेत बल प्रयोग गरेको थियाे।
