नयाँ दिल्ली – भारतीय प्रधानमन्त्री नरेन्द्र मोदी नेपाल भ्रमणको योजनामा रहेकाे भारतीय सञ्चार माध्यम इकोनोमिक्स टाइम्सले उल्लेख गरेको छ।
प्रधानमन्त्री मोदीले आगामी महिना बंगलादेश र भुटानको भ्रमण गर्ने बताइएको छ। बंगलादेश र भुटानको भ्रमण पश्चात् मोदीले नेपाल भ्रमणको योजना  तत्कालै बनाउने बताइएको छ ।पाकिस्तानका प्रधानमन्त्री शाहिद खाकान अब्बासीको नेपाल भ्रमणको केही दिन पश्चात् भारतीय प्रधानमन्त्री नरेन्द्र मोदीले नेपाल भ्रमणको योजना बनाएका हुन।
नेपालको दुई दिने भ्रमण पश्चात् पाकिस्तानी प्रधानमन्त्री अब्बासी गत साता मंगलबार स्वदेश फिर्ता भएका थिए। नेपाल भ्रमणका क्रममा अब्बासीले नेपालले भारत तथा पाकिस्तानबीचको कुटनीतिक विवादमा समन्वय गर्न सक्ने धारणा राखेका थिए।
