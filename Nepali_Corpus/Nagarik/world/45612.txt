नयाँ दिल्ली – विश्वका २० प्रदुषित सहरको सूचिमा भारतको १४ सहर परेको विश्व स्वास्थ्य संगठनले जारी गरेको तथ्याङ्कले जनाएको छ।
सन् २०१६ मा भारतको उत्तरी कानपुर सहर प्रदुषित सहरको सबैभन्दा माथि रहेको र उक्त सहरको प्रदुषण तह पिएम २ दशमलव ५ रहेको विश्व स्वास्थ्य संगठनले जारी गरेको तथ्याङ्कलाई विश्लेषण गर्दै बिबिसीले उल्लेख गरेको छ। पिएम २ दशमलव ५ तह एकदमै सुक्ष्म भए पनि यसले प्राणघातक पदार्थ बोक्ने भएकाले श्वासप्रश्वाससम्बन्धी र मुटुसम्बन्धी रोग बढाउने बिबिसीले उल्लेख गरेको छ। विश्व स्वास्थ्य संगठनका अनुसार सन् २०१६ मा वायु प्रदुषणका कारण विश्वभरमा ४२ लाख मानिसको मृत्यु भएको थियो। औसत पिएम २ दशमलव ५ तह रहेको कानपुरको सोहि वर्ष एक सय ७३ रहेको थियो जुन विश्व स्वास्थ्य संगठनले सुरक्षित मापदण्ड भनेको भन्दा १७ गुणा उच्च हो। औसत पिएम २ दशमलव ५ तह मा एक सय ४३ मापन  गरिएको भारतको राजधानी वायु प्रदुषण उच्च भएको विश्वकै छैटौं सहर बनेको छ। विश्व स्वास्थ्य संगठनले जारी गरेको अध्ययनअनुसार विश्वका १० मध्ये नौ जनाले प्रदुषित हावा श्वास लिने गरेका छन्। प्रदुषित इन्धन र प्रविधि प्रयोग गरेर खाना पकाएर खाएकाले विश्वभर ३८ लाख मानिसको सन् २०१६ मा मृत्यु भएको बिबिसीले उल्लेख गरेको छ।
धेरैजसो महिला र बालबालिकासहित विश्वका करिब तीन अर्ब मानिसले आफ्नो घरमा प्रदुषित स्टोभ र इन्धन प्रयोग गरेका कारण उत्पन्न हुने धुँवा श्वास लिइरहेका छन्। यदि हामीले वायु प्रदुषणबारे तत्काल निर्णय लिएनौं भने हामीले दिगो विकासको लक्ष्य प्राप्त गरेका छैनौं,’ विश्व स्वास्थ्य संगठनका जनरल निर्देशक टेड्रोस अधानोम घेब्रेयससलाई उद्धृत गर्दै बिबिसीले जनाएको छ। भारतले पछिल्ला दुई वर्षमा तीव्र गतिमा विकास गरिरहेको छ तर त्यसको असर भारतमा प्रदुषण पनि बढिरहेको छ। भारतमा विद्यमान कमजोर औद्योगिक निरीक्षणका कारण कतिपय कलकारखानाले प्रदुषण नियन्त्रणका उपाय अपनाएका छैनन्। भारतमा भइरहेको तीव्र निर्माणका कारण पनि पिएम २ दशमलव ५ को उच्च तह भइरहेको छ । विश्व स्वास्थ्य संगठनले तोकेको भन्दा ७० गुणा प्रदुषणको तह बढेपछि गत वर्ष राजधानी दिल्लीमा सार्वजकि स्वास्थ्य संकटकाल घोषणा गरिएको थियो। विश्व स्वास्थ्य संगठनले जारी गरेको तथ्याङ्मा चीनका कैयौं सहर पनि उच्च प्रदुषित सहरका रूपमा सूचिकृत भए पनि ती सहरका तथ्याङ्क चार वा पाँच वर्ष अगाडिका भएको बिबिसीले जनाएको छ। चीनले हावाको गुणस्तरमा गरेको विशाल सुधारको उदाहरण भारतले सिक्नुपर्ने विश्व स्वास्थ्य संगठनअन्तर्गतको जनस्वास्थ्यका प्रमुख मारिया निरालाई उद्धृत गर्दै बिबिसीले जनाएको छ।
‘वायु प्रदुषणलाई लिएर चीन सरकारले ठूलो युद्ध घोषणा गरेको छ,’ निराले बताइन्। ‘चीनले त्यसो गर्नुमा स्वास्थ्यसम्बन्धी अवधारणालाई मजबुतसँग प्रस्तुत गरिएको छ र नागरिकले स्वीकानै नसक्ने खालको हावा श्वास लिन प्रयोग गरिरहेका छन्,’ निरालाई उद्धृत गर्दैै बिबिसीले जनाएको छ।
‘चीनको जस्तै कार्य भारतले पनि ग-यो भने हामी अत्यन्तै खुसी हुन्छौं किनभने हामीले सरकोर राखेकोमध्ये भारत एक हो,’ निराले बताइन्।
