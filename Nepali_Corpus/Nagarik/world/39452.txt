नाइजेरिया– नाइजेरियाको फैलिएको लासा ज्वरोका कारण अहिलेसम्म ७२ जनाको मृत्यु भएको छ । दक्षिण अफ्रिकी देशमा पाइने एक प्रकारको मुसा (मस्टोमिस) को पिसाब वा सो मुसालाई छोएमा लाग्ने रोगलाई डब्लुएचओले लासा ज्वरोको संज्ञा दिएको छ।
प्रयोगशालामा परीक्षण गर्दा ३ सय १७ जनामा लासा ज्वरो पुष्टी भएको र ती मध्ये ७२ जनाको मृत्यु भएको विश्व स्वास्थ्य संगठन (डब्लुएचओ) ले बुधबार जनाएको छ ।नयाँ वर्षको बेलादेखि सुरु भएको पत्ता लागेको यस्तो ज्वरो नाइजेरियाका १८ ओटा राज्यमा फैलिएको नाइजेरिया रोग नियन्त्रण केन्द्रले जनाएको छ ।रोग नियन्त्रण केन्द्रले सकै प्रदेशहरूमा खानपानमा उच्च सतर्कता अपनाउन नाइजेरियाली नागरिकहरूलाई आह्वान गरेको छ।
 
