नयाँ दिल्ली –  भारतीय प्रधानमन्त्री नरेन्द्र मोदीको आधिकारिक मोबाइल एप्लिकेसनले मानिसका व्यक्तिगत तथ्याङ्क उनीहरुको स्वीकृति बिना नै तेस्रो पक्षलाई पठाइरहेको भन्दै भारतभर सामाजिक सञ्जालमा आक्रोश पोखिएको छ।
सामाजिक सञ्जालमा मोदीको एप्लिकेसनका बारेमा आक्रोश पोखिएपछि भारतको मुख्य प्रतिपक्षी दलका नेताले समेत उनको आलोचना गरेका छन्।
प्रधानमन्त्री मोदीको सत्तारुढ भारतीय जनता पार्टी (भाजपा)ले भने यस्तो आरोप अस्वीकार गर्दै तथ्याङ्क सबै प्रयोगकतालाई प्रासंगिक परिस्थिति प्रदान गर्नका लागि मात्रै प्रयोग गरिएको बताएको छ। 
भाजपाले कंग्रेसले क्याम्ब्रिज एनालिटिका विवाद भारतमा ल्याइरहेको आरोपसमेत लगाएको छ तर विपक्षी कंग्रेसले भने यस्तो आरोप अस्वीकार गरिसकेको छ।
भारतको राष्ट्रिय सुरक्षा कार्ड प्रोजेक्टमा केही संवेदनशीलताको प्रश्न उठाएका इलियट एल्डरसन नाम गरेका एक सुरक्षा अनुसन्धानकर्ताले छद्यम ट्विटर अकाउन्टबाट गरेको शृंखलाबद्ध ट्विटमा शनिबार मोदीको आधिकारिक एपले व्यक्तिगत तथ्याङ्क अमेरिकी कम्पनीले प्राप्त गर्ने गरी तेस्रो पक्षलाई पठाउने गरेको उल्लेख गरिएको थियो। 
व्यक्तिका व्यक्तिगत तथ्याङ्क दुरुपयोग भइरहेको भन्ने उच्च संवेदनशील फेसबुक–क्याम्ब्रिज एनलिटिका विवादास्पद भनाइ आइरहेका बेला आएको यस्तो ट्विटले भारतीय सामाजिक सञ्जालमा अस्थीरता निम्त्याएको समाचार एजेन्सी रोयटर्सले जनाएको छ। 
‘हाई! मेरो नाम नरेन्द्र मोदी हो। म भारतको प्रधानमन्त्री हुँ। जब तपाईंले मेरो आधिकारिक एपमा साइन अप गर्नुहुन्छ, म अमेरिकी कम्पनीहरुमा रहेका मेरा साथीहरुलाई तपाईंको सबै तथ्याङ्क दिन्छु,’ भारतका प्रमुख विपक्षी दलका अध्यक्ष राहुल गान्धीले आइतबार ट्विट गरेका थिए। 
विपक्षी दलका अध्यक्ष गान्धीको ट्विट आउने बित्तिकै भारतको सत्तारुढ भारतीय जनता पार्टीले प्रतिक्रिया जनाउँदै गान्धीले मानिसको ध्यान मोड्न खोजेको आरोप लगाएको थियो। भाजपाले कंग्रेसले क्याम्ब्रिज एनालिटिका विवाद भारतमा ल्याइरहेको आरोपसमेत लगाएको छ तर विपक्षी कंग्रेसले भने यस्तो आरोप अस्वीकार गरिसकेको छ। 
भारतीय प्रधानमन्त्री नरेन्द्र मोदीको एपले व्यक्तिको जानकारी बिनै उनीहरुको व्यक्तिगत तथ्याङ्क तेस्रो पक्षसँग बाँडिरहेको आरोप लगाएको छद्यम ट्विट अकाउन्ट बाहक एल्डरसनले आइतबार एउटा ट्विट गर्दै आफूले शनिबार गरेको ट्विटका कारण मोदीको एपले आफ्नो व्यक्तिगत नीति अपडेट गरेको दाबी गरेका छन् । यस विषयमा प्रधानमन्त्री मोदीले भने केही प्रतिक्रिया जनाएका छैनन्। गुगलको एन्ड्रोइड प्ले स्टोरमा लगभग ५० लाख डाउनलोड भएको मोदीको एपले कसैको पनि व्यक्तिगत तथ्याङ्कको दुरुपयोग नगरेको र भारतीय जनता पार्टीले बताएको छ। 
