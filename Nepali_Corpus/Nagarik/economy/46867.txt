काठमाडौं–  निर्धन उत्थान बैंक लिमिटेडले बैंकका आफ्ना ३० जना ग्राहक सदस्यको सहभागितामा गत २७–२९ गतेसम्म मुगुको गमगढीमा ‘व्यावसायिक तरकारी खेती तालिम’ सम्पन्न गरेको छ । उक्त तालिम निर्धन र सक्षमको संयुक्त पहलमा सञ्चालन गरिएको थियो।
तालिममा दिपक पुन, कृष्णबहादुर रावल, हिमाल सुवेदीले प्रशिक्षण दिएका थिए । तालिमको उद्देश्यबारे बैंकको गमगढी शाखाका प्रमुख हिमाल सुवेदीले प्रकाश पारेका थिए ।यो बैंक देशको सातवटै प्रदेशका ७७ वटै जिल्लाको शाखा सञ्जाल रहेको नेपालको सबैभन्दा ठूलो लघुवित्त संस्था हो । बैंकले एक सय ७९ शाखा, १० क्षेत्रीय कार्यालय र केन्द्रीय कार्यालय गरी एक सय ९० वटा कार्यालय स्थापना गरी लघुवित्त सेवा दिइरहेको छ ।
