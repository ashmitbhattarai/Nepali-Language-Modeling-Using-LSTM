काठमाडौं – बजाज बाइकको आधिकारिक वितरक हंसराज हुलासचन्द एन्ड कम्पनी प्रालिले बजाज डिस्कभर १२५सिसीको नयाँ अवतार नेपाली बजारमा ल्याएको छ। जनकपुरको जानकी मन्दिरको प्रांगणमा शनिबार उक्त बाइक सार्वजनिक गरिएको कम्पनीले एक विज्ञप्तिमार्फत जानकारी गराएको छ। कम्पनीले जनकपुरको जानकी मन्दिरको संरचनात्मक विकासको लागि  दुई लाख ५१ हजार रुपैयाँ योगदान पनि गरेको जनाएको छ।
एचएच बजाजका कार्यकारी निर्देशक शेखर गोल्छाले यो नयाँ डिस्कभरमा प्रयोगकर्ताले नयाँ अवतारको अनुभव गर्ने बताए। यसमा एलइडी डिआरएल हेडल्याम्प र डिजिटल कन्सोल रहेको तथा यसले बाइकलाई पृथक लुक र चालकलाई सहुलियत प्रदान कम्पनीको भनाइ छ। यसमा १६ प्रतिशत लामो सस्पेन्सन, नयाँ टेक्सचर भएको सिट, नयाँ आकर्षक टेल लाइट लगायत विशेषता छन्। ‘यो नयाँ अवतारले ग्राहकको मन जित्नेमा हामी विश्वस्त छौं,’ गोल्छाले भने। यसको अधिकतम बजार मूल्य डिस्क ब्रेकलाई एक लाख ९२ नौ सय र ड्रम ब्रेकलाई एक लाख ८३ हजार नौ सय रुपैयाँ तोकिएको कम्पनीले जनाएको छ। हाललाई यो कालो, रातो र निलो रङमा उपलब्ध छ।
