काठमाडौं– एभरेस्ट बैंकले चितवनको टाँडीमा शाखा विस्तार गरेको छ । उक्त शाखाको उद्घाटन रत्ननगर नगरपालिकाका मेयर नारायण वन र बैंकका प्रमुख कार्यकारी अधिकृत सोमेश्वर सेठले संयुक्त रुपमा गरेका थिए।
हालै भएको क्यामेल्स रेटिङमा एभरेस्ट बैंक दोस्रो स्थानमा पर्न सफल भएको बैंकद्वारा जारी विज्ञप्तिमा उल्लेख छ । बैंकले हाल ८० वटा शाखा, सात एक्सटेन्सन काउन्टर, २८ राजस्व संकलन काउन्टर र एक सय १३ एटिएममार्फत बैंकिङ सेवाहरु प्रदान गर्दै आइरहेको छ ।
 
