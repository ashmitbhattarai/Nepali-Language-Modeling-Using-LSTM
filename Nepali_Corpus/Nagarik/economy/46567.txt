काठमाडौं – श्री इन्भेस्टमेन्ट एन्ड फाइनान्स कम्पनी लिमिटेडले नवलपरासीको हर्कपुरमा आठौं शाखा सञ्चालनमा ल्याएको छ।
बैंकले गैंडाकोट नगरपालिका–११, हर्कपुरमा रहेको एक्सटेन्सन काउन्टरलाई बिहीबारबाट आठौं शाखाको रुपमा सञ्चालनमा ल्याएको हो। गैंडाकोट नगरपालिकाका नगर प्रमुख छत्रराज पौडेलले शाखाको उद्घाटन गरेको कम्पनीको विज्ञप्तिमा उल्लेख छ।
काठमाडौंको डिल्लीबजारमा केन्द्रीय कार्यालय रहेको फाइनान्सको हाल विराटनगर, हर्कपुर, रजहर, कावासोती डण्डा, भैरहवा, तौलिहवा तथा ओदारी, कपिलबस्तुमा गरी आठवटा शाखा सञ्चालनमा रहेको कम्पनीद्वारा जारी विज्ञप्तिमा उल्लेख छ।
