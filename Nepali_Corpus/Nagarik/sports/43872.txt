नयाँदिल्ली– इण्डियन प्रिमियर लिग (आइपीएल) क्रिकेटमा मुम्बई इण्डियन्सले दिल्ली डेयरडेभिल्ससामु १९५ रनको लक्ष्य प्रस्तुत गरेको छ। 
वानखडे स्टेडियममा टस हारेर व्याटिङ्गको निम्तो पाएको मुम्बईले निर्धारित २० ओभरमा ७ विकेट गुमाउँदै १९४ रन बनाए। मुम्बईका लागि सूर्यकुमार यादवले सर्वाधिक ५३ रन बनाए। ३२ बल खेलेका उनले ७ चौका र १ छक्का प्रहार गरे। 
एभिन लिविसले २८ बलमा ४ चौका र ४ छक्कासहित ४८ रन बनाए। इसान किसनले ४४ रन जोडे। २३ बलमा ५ चौका र २ छक्का उनले प्रहार गरे। 
रोहित शर्माले १८ र क्रुनल पाण्डेले ११ रन बनाउनुबाहेक अन्य ब्याट्सम्यानले दोहोरो अंक जोड्न सकेनन्। 
बलिङतर्फ ट्रेन्ट बोल्ट, डेनियल क्रिस्टियन र राहुल तेवाटियाले सामान २ विकेट लिए। मोहम्मद समीले एक विकेट झारे।
टस जितेर फिल्डिङ राजेको दिल्लीले जवाफी व्याटिङ्ग गर्दैछ। आइपीएलमा तेस्रो खेल खेलिरहेको दिल्लीले अहिलेसम्म एउटा पनि जित निकाल्न सकेको छैन्।
