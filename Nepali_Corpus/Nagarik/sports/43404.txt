धनगढी – रुस्लान धनगढी प्रिमियर लिग (डिपिएल) को क्वालिफायरमा मंगलबार टिम चौराह धनगढीको सामना गर्दा काठमाडौं गोल्डेन्स समूह चरणमा हात पारेको नतिजालाई निरन्तरता दिँदै फाइलनमा स्थान पक्का गर्ने लक्ष्यमा हुनेछ।
प्रतियोगिताको एक मात्र अपराजित टोली काठमाडौंले ४ जित र १ बराबरीका साथ ९ अंक जोड्दै शीर्ष स्थानमा बसेर समूहचरणको अन्त्य गरेको थियो। पहिलो खेलमा चौराहलाई ७ विकेटले पराजित गर्दै प्रतियोगिताको सुखद सुरुआत गरेको काठमाडौंले दोस्रो खेलमा रूपन्देही च्यालेन्र्सको चुनौती ६३ र तेस्रो खेलमा सिवाइसी अत्तरियालाई ११ रनले निराश पा-यो। चौथो खेलमा विराटनगरलाई ५ विकेटले पराजित गर्दै प्लेअफमा स्थान पक्का गर्ने पहिलो टोली बनेको काडमाडौंले वर्षा बाधक बनेपछि अन्तिम खेलमा भने महेन्द्रनगरसँग भने अंक बाँडेको थियो।
काठमाडौं गोल्डेन्सलाई कप्तान ज्ञानेन्द्र मल्को उत्कृष्ट लय महत्वपूर्ण हुनेछ। सुरुआती दुई खेलमा उल्लेख्य प्रदर्शन गर्न नसकेका ज्ञानेन्द्रले तेस्रो र चौथो खेलमा अर्धशतक प्रहार गर्दै आफू लयमा फर्किएको प्रमाणित गरेका थिए।  विराटनगरविरुद्धको खेलमा ५७ रन जोडेका ज्ञानेन्द्रले चौथो खेलमा विराटनगरविरुद्ध अविजित ६८ रन जोडेका थिए।
यता शनिबार सम्पन्न समूहचरणको अन्तिम खेलमा रूपन्देहीमाथि ३ रनको रोमाञ्चक जित हात पार्दै प्लेअफमा छनोट भएको चौराहले आइतबार महेन्द्रनगर र  काठमाडौबीचको पहिलो खेल वर्षाले रद्द भएसँगै दोस्रो स्थान पक्का गरेको थियो। समूहचरणमा चौराहले ३ जित र दुई हारको नतिजा निकाल्दै ६ अंक जोडेको थियो।
चौराह समूह चरणमा भोगेको हारको बदला लिँदै फाइनलमा स्थान पक्का गर्न चाहन्छ। प्रतियोगिताको पहिलो खेलमा हार व्यहोरे पनि त्यसपछि लयमा फर्किएको चौराहले दोस्रो खेलमा अत्तरियालाई ३ विकेट र तेस्रो खेलमा मेहन्द्रनगरलाई ८ विकेटले पराजित गरेको थियो। चौथो खेलमा भने चौराहले विराटनगरलाई नतिजा सुम्पिएको थियो।
क्वालिफायरमा पराजित टोलीले फाइनल प्रवेशका लागि दोस्रो अवसर पाउनेछ। जहाँ पराजित टोलीले इलिमिनेटरको विजेतासँग प्रतिस्पर्धा गर्नेछ।
त्यस्तै मंगलबारै हुने इलिमिनेटरमा तेस्रो स्थानको महेन्द्रनगरले चौथो स्थानको सिवाइसी अत्तरियाको सामना गर्दैछ।
पहिलो खेलमा विराटनगरलाई ३३ रनले पराजित गर्दै सुखद सुरुआत गरेको महेन्द्रनगरले दोस्रो खेलमा चौराहलाई ८ विकेटको नतिजा सुम्पिएको  थियो। तेस्रो खेलमा रूपन्देहीलाई ४ विकेटले पराजित गरेको महेन्द्रनगरले शनिबार अत्तरियाविरुद्धको खेल वर्षाले बाधक बनेपछि प्लेअफमा प्रवेश गरेको थियो। अन्तिम खेलमा आइतबार काठमाडौंविरुद्धको खेल पनि वर्षाका कारण रद्द भएपछि महेन्द्रनगरले तेस्रो स्थानमा चित्त बुझाउँदै इलिमिनेटर खेल्न बाध्य भएको थियो। चौराहसँग समान ६ अंक भए पनि महेन्द्रनगर रनरेटमा पछि परेको हो।
त्यस्तै सिवाइसीले आइतबार सम्पन्न रोमाञ्जक खेलमा विराटनगरलाई ६ विकेटले पराजित गर्दै अन्तिम टोलीको रूपमा प्लेअफमा स्थान पक्का गरेको थियो।
पहिलो खेलमा रूपन्देहीलाई ९ विकेटले पराजित गरेको अत्तरियाले दोस्रो खेलमा चौराहलाई ३ विकेटको नतिजा सुम्पिएको थियो। अत्तरियाले तेस्रो खेलमा रूपन्देहीलाई पराजित गरेको थियो। महेन्द्रनगर र अत्तरियाबीचको खेल भने वर्षले रद्द भएको थियो।
डिपिएलमा आज
टिम चौराह धनगढीविरुद्ध काठमाडौं गोल्डेन्स (क्वालिफायर)
सिवाएसी अत्तरियाविरुद्ध महेन्द्रनगर युनाइटेड (इलिमिनेटर)
क्वालिफायरमा पराजित टोलीले फाइनल प्रवेशका लागि दोस्रो अवसर पाउनेछ। जहाँ पराजित टोलीले इलिमिनेटरको विजेतासँग प्रतिस्पर्धा गर्नेछ ।
