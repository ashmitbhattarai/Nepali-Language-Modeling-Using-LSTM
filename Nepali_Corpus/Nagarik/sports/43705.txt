काठमाडौं– इण्डियन प्रिमियर लिग (आइपीएल) क्रिकेटमा मुम्बई इण्डियन्सले सनराइजर्स हैदरावादसामु १४८ रनको लक्ष्य प्रस्तुत गरेको छ।
राजीव गान्धी इन्टरनेशनल स्टेडियममा टस हारेर व्याटिङ्गको निम्तो पाएको मुम्बईले निर्धारित २० ओभरको खेलमा ८ विकेट गुमाउँदै १४७ रनको योगफल तयार पार्यो। मुम्बईका लागि इभिन लेविसले सर्वाधिक २९ रन बनाए। १७ बल खेलेका उनले ३ चौका र २ छक्का प्रहार गरे। 
सूर्यकुमार यादवले ३१ बलमा २ चौका र १ छक्कासहित २८ रन जोडे। किरोन पोलार्डले २३ बलमा ३ चौका र २ छक्कासहित २८ रन बनाए। क्रुनल पाण्डेले १५, रोहित शर्माले ११ रन बनाउनुबाहेक अन्यले दोहोरो अंक जोड्न सकेनन्।
बलिङतर्फ हैदराबादका सन्दिप शर्मा, बिल्ली स्टेनलेक र सिद्धार्थ कोलले समान २ विकेट लिए। रसिद खान र सकिब अल हसनले १–१ विकेट लिए। 
