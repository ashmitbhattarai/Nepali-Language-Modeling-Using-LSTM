टुरिन – युभेन्ट्सका गोलकिप्पर जियानलुइजी बुफोनले यसै सिजनको अन्त्यसँगै १७ वर्षे क्लब बसाइ टुङ्ग्याउने निर्णय गरेका छन् । यद्यपि उनले फुटबल करियरबाटै बिदा भने नलिने बताएका छन्।
४० वर्षे बुफोनले क्लबलाई लगातार सातौं पटक इटालियन सिरी ‘ए’ को उपाधि जिताउँदा महत्पूर्ण भूमिका खेलेका थिए।
इटालीबाट सर्वाधिक १ सय ७६ खेल खेलेका बुफोनको शनिबार किइभो भेरोनाविरुद्ध हुने खेल इटालियन सिरी ‘ए’ मा ६ सय ४० औं खेल हो।
