काठमाडौं – टर्किस एयरलायन्सको आयोजनामा आगामी शनिबार छैटौं टर्किस एयरलायन्स वल्र्ड गल्फ कपको काठमाडौै क्वालिफायर हुने भएको छ।
शुक्रबार आयोजित पत्रकार सम्मेलनमा गोकर्ण गल्फ क्लबका निर्देशक दीपक आचार्यले प्रतियोगितामा १ सय खेलाडीले भाग लिने बताए । गोकर्ण गल्फ क्लबमा हुने प्रतियोगिता एमेच्योर र कर्पोरेट गरी दुई विधामा हुने र नेट विनर नोभेम्बरमा टर्कीको एन्टालियामा हुने वल्र्ड गल्फ कोर्सको ग्रान्ड फाइनलमा छनोट हुने आचार्यले बताए।
प्रतियोगिता ३ बाई ४ ह्यान्डीक्याप स्टेफल संरचनामा हुनेछ । टर्किस एयरलायन्सका काठमाडौं प्रतिनिधि अब्दुल्लाह ट्युन्सर केइसीले यस पटकको प्रतियोगिता काठमाडौंमा गर्न पाउँदा उत्साही भएको बताए।
