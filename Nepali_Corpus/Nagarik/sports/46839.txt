रोल्पा – रोल्पामा जारी सभामुख कप राष्ट्रिय महिला तथा पुरुष भलिबल प्रतियोगिताको फाइनलमा पुरुष तर्फ त्रिभुवन आर्मी क्लब र नेपाल पुलिस क्लब प्रवेश गरेका छन्। मंगलबार बिहान भएको अर्को खेलमा महिला तर्फ सशस्त्र प्रहरी र नेपाल पुलिस क्लब फाइनलमा प्रवेश गरेका हुन।
पुरुष तर्फ त्रिभुवन आर्मीले प्रदेश न. ४ लाई २७–२५, २५–२० र २५–२१ को सेटमा हराउँदै फाइनलमा प्रवेश पायो। त्यस्तै नेपाल पुलिस क्लबले सशस्त्र प्रहरीलाई २५–१६, २५–१६, २४–२६ र २५–२१ को सेटमा हरायो।
त्यस्तै महिला तर्फको खेलमा घरेलु टिम प्रदेश न. ५ लाई सशस्त्र प्रहरीले २५–६, २५–८ र २५–१३ को सोझो सेटमा पराजित गर्यो। त्रिभुवन आर्मी क्लबसंग भिडेको नेपाल पुलिस क्लबले २५–२०, २५–१७ र २५–१० सोझो सेटमा जित हासिल गर्यो।
