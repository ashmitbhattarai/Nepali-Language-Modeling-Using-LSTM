काठमाडौं– दक्षिण एसियाली ओलम्पिक काउन्सिलले निर्णय गरेका २५ खेल समेट्दै १३औं दक्षिण एसियाली खेलकुद (साग) पूर्वाधार निर्माण तथा तयारी समितीले युवा तथा खेलकुद मन्त्रालयलाई शुक्रबार प्रतिवेदन बुझाएको छ।
मन्त्रालयद्धारा गठित राष्ट्रिय खेलकुद परिषदका उपाध्यक्ष लामा टेन्डी शेर्पाको संयोजकत्वमा गठित समितीले गत सेप्टेम्बरमा तुर्कमिनिस्तानको अस्गाबतमा सम्पन्न दक्षिण एसियाली ओलम्पिक काउन्सिलको वैठकबाट निर्णय गरिएका आर्चरी, एथलेटिक्स, फुटबल, ब्याडमिन्टन, बास्केटबल, भलिबल, हयान्डबल, बक्सिङ, तेक्वान्दो, उसु, जुडो, ट्रायथलन, कुस्ती, भारोत्तोलन, टेबल–टेनिस, स्क्वास, कबड्डी, खो खो, लन टेनिस, सुटिङ, पौडी, साइक्लिङ, फेन्सिङ, कराते र गल्फ समेट्दै शुक्रबार प्रतिवेदन बुझाएको हो।
समितिले आर्चरी, भलिबल, हयान्डबल, महिला फुटबल र ट्रायथलन पोखरामा गर्ने प्रस्ताव गरिएको छ ।  त्यस्तै, साइक्लिङ काठमाडौं, चितवन  वा नवलपरासी तथा बाँकी खेल काठमाडौंमा गर्ने प्रस्ताव गरेको छ।
