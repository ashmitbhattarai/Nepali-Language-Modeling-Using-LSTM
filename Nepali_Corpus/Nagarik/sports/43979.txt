नयाँ दिल्ली– इण्डियन प्रिमियर लिग (आइपीएल) क्रिकेटमा रोयल च्यालेञ्जर्स  बेंग्लोरलाई १९ रनले हराउँदै राजस्थान रोयल्स विजयी भएको छ।
एम चिन्नास्वामी स्टेडियममा टस हारेर व्याटिङ्गको निम्तो पाएको राजस्थानले निर्धारित २० ओभरमा ४ विकेट गुमाउँदै २१७ रनको विशाल स्कोर खडा गर्यो। जवाफी व्याटिङ्ग गरेको विराट कोहलीको बेंग्लोर ६ विकेटको क्षतिमा १९८ रनमा समेटियो। 
बेंग्लोरका लागि विराट कोहलीले सर्वाधिक ५७ रन बनाए। ३० बल खेलेका कोहलीले ७ चौका र २ छक्का प्रहार गरे। मन्दिप सिंहले २५ बलमा नटआउट ४७ रन जोडे। उनी ६ चौका र १ छक्कामा अविजित रहे। वाशिंटन सुन्दरले १९ बलमा १ चौका र ३ छक्कासहित ३५ रन बनाए। क्वीनटन डे ककले २६ रन बनाउँदा एब डे भिलियर्सले २० रन जोड्नुबाहेक अन्यले दोहोरो अंक जोड्न असफल रहे।
बलिङतर्फ शेरियस गोपालले २ विकेट लिए। कृष्णप्पा गोथाम, बेन स्टाक्स, डार्सी शर्ट र बेन लगलिनले समान १ विकेट लिए।
यसअघि टस हारेर पहिले व्याटिङ्ग गरेको राजस्थान रोयल्सले सञ्जु सामसनको नटआउट ९२ रनको मद्दतमा २१७ रन बनायो। ४५ बल खेलेका सञ्जुले २ चौकासहित छक्काको वर्षा गरे। १० छक्कासहित उनी अविजित रहे।
अजिक्य रहाणेले २० बलमा ६ चौका र १ छक्कासहित ३६ रन बनाए। बेन स्टोकले २१ बलमा २ चौका र १ छक्कासहित २७ रन जोडे। जोस बट्टलरले २३ रन बनाउँदा राहुल त्रिपाठी १४ रनमा अविजित रहे। डार्सी शर्टले ११ रन बनाए।
बेंग्लोरका क्रिश वक्स र युजभेन्द्र चहलले २–२ विकेट लिए।     
