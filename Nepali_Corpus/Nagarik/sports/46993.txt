काठमाडौं – एन्टोनीयो ग्रीजम्यानको दुई तथा गावीको एक गोलको मद्दतमा मार्सेललाई ३–० ले पराजित गर्दै एथ्लेटिको मड्रिडले युरोपा लिग फुटबलको उपाधि कब्जा गरेको छ।
प्रतियोगिताअन्तर्गत बुधबार राति सम्पन्न खेलमा ग्रीजम्यानले खेलको २१ र ४९ औं र गावीले ८९ औं मिनेटमा गोल गरेका थिए।
योसँगै एथ्लेटिको मड्रिडले तेस्रो पटक युरोपा लिग फुटबलको उपाधि जितेको हो। यसअघि उसले  सन् २०१० र २०१२ मा पनि उपाधि जितेको थियो।
