
कैलाली – धनगढी प्रिमियर लिग (डीपिएल) क्रिकेटको बुधबार (आज) को दोस्रो खेलमा काठमाडौं गोल्डेन्सले सीवाइसी अत्तरियासामु १ सय ३८ रनको लक्ष्य प्रस्तुत गरेको छ।
धनगढीस्थित संघीय प्रहरी इकाईको मैदानमा टस जितेर पहिला व्याटिङ गरेको काठमाडौंले २० ओभरमा ९ विकेट गुमाउँदै १ सय ३७ रन बनायो।
काठमाडौंका लागि कप्तान ज्ञानेन्द्र मल्लले अर्धशतक बनाउने क्रममा सर्वाधिक ५७ रन बनाए। मल्लले ४३ बलमा ४ चौका र ३ छक्का प्रहार गरे। त्यस्तै नरेश बुढाऐरले २७ र रासिद खानले १६ रन बनाएपनि अन्य खेलाडीको प्रदर्शन सन्तोषजनक रहेन। काठमाडौंका ८ जना खेलाडीले दोहोरो रनको स्कोर छुन सकेनन्।  
अत्तरिया लागि सुभाङकर उराउले ३,भिपिन चद्र र कृष्ण कार्कीले २–२ तथा कमलसिंह ऐरी र दिपेन्द्रसिंह ऐरीले एक– विकेट लिए।
