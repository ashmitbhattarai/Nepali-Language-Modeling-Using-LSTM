धनगढी – धनगढी प्रिमियर लिग क्रिकेट (डीपीएल) टि–२० क्रिकेटको सोमबार (आज)को दोस्रो खेलमा काठमाडौं गोल्डेन्स र रुपन्देही च्यालेन्जर्सबीच प्रतिस्पर्धा भइरहेकाे छ।
धनगढीस्थित संघीय प्रहरी इकाईको मैदानमा सुरु भएको खेलमा अहिले काठमाडौं गोल्डेन्सले टस जितेर ब्याटिङ गरिरहेकाे छ। काठमाडौं गोल्डेन्सको कप्तानमा ज्ञानेन्द्र मल्ल र रुपन्देही च्यालेन्जर्सको कप्तानमा शक्ति गौचन रहेका छन्।
आफ्नो पहिलो खेल जितेको काठमाडौं अंक तालिकाको तेश्रो स्थानमा छ भने पहिलो खेल हारेको रुपन्देही अंक तालिकाको पुछारमा छ। यसअघि आजको पहिलो खेलमा टिम चौराह धनगढीले सिवाइसी अत्तरियालाई ३ विकेटले पराजित गर्दै पहिलो जित दर्ता गरेको छ।
