मड्रिड – स्पेनिस ला लिगाअन्तर्गत शनिबार सम्पन्न खेलमा आल्भेसले गेटाफेलाई २–० ले पराजित गरेको छ।
४८आैं मिनेटमा मुनिर इल हाडाडीले दिएको पासलाई   भिक्टर आल्भेसका लागुर्डियाले आकर्षक हेडमार्फत गोलमा परिणत गरेका थिए । घरेलु दर्शकको साथ पाएको आल्भेस पाहुना टोलीमाथि हाबी हुँदै काउन्टरमा उत्रिएको थियो । ७५औं मिनेटमा मुनी एल हाडिडीले गोल गर्दै आल्भेसको अग्रता दोब्बर पारेका थिए।
खेल सकिन १० मिनेट बाँकी हुँदा पेनाल्टीमा एट्युन्स गोल गर्न चुकेपछि गेटाफेले गोलअन्तर कम गर्ने अवसर गुमाएको थियो । आल्भेसका रुबेन डुआर्टीले लोइक रेमीमाथि खराब फाउल गरेपछि गेटाफेले पेनाल्टीको अवसर पाएको थियो।
यस जितपछि ३१ खेलबाट ३५ अंक जोडेको आल्भेस ३५औं स्थानमा छ । समान खेलमा ३९ अंक जोडेको गेटाफे ११औं स्थानमा छ । यस्तै, शुक्रबार सम्पन्न अर्को खेलमा डेपोर्टिभो ला कोरुनाले मालागामाथि ३–२ को जित हात पार्यो।  
 
