काठमाडौं – इण्डियन प्रिमियर लिग (आर्इपीएल) मा राजस्थान रोयल्सले किंग्स इलेभन पञ्जाबलाई १५ रनले पराजित गर्दै जित निकालेकाे छ।
गएराति भएको खेलमा टस जितेर पहिले व्याटिङ गरेको राजस्थानले निर्धारित २० ओभरमा ८ विकेट गुमाएर १ सय ५८ रन बनायो ।
राजस्थानका लाथि जोश बटलरले सर्वाधिक ८२ रन बनाए। ५८ बल खेलेका उनले ९ चौका र १ छक्का प्रहार गरे। सञ्जु सामसनले २२ रन जोडे। यस्तै स्टोकले १४ र स्टुवार्ट विनीले ११ रनको जोडे।
बलिङतर्फ एन्ड्रयु टायले सर्वाधिक ४ विकेट लिए। मुजिबर रहमानले २ विकेट लिए।
जवाफमा १ सय ५९ रनको विजय लक्ष्य पछ्याएको पञ्जावले निर्धारित ओभरमा ७ विकेट गुमाएर १ सय ४३ रन मात्रै बनाउन सक्यो ।
पञ्जावका सुरुवाती ब्याट्सम्यान लोकेश राहुलले अविजित ९५ रन बनाए पनि अन्यको उत्कृष्ट प्रदर्शन हुन सकेन। सबै व्याट्सम्यानको सामुहिक योगदान ४८ रन मात्रै बन्यो।
आइपीएल क्रिकेटमा आज राति कोलकाता नाईट राईडर्स र मुम्बइ इन्डियन्स भिड्नेछन्।
