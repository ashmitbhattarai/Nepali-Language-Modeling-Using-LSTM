इङल्याण्ड – इङलिस प्रिमियर लिग फुटबलमा म्यानचेष्टर युनाइटेड विजयी भएको छ।  
प्रतियोगिताअन्तर्गत बुधबार राति सम्पन्न खेलमा युनाइटेडले बर्नमाउथलाई २–० ले पराजित गरेको हो। युनाइटेडको जितमा २८ औं मिनेटमा क्रिस स्मलिङ र ७० औं मिनेटमा रोमेलु लुकाकुले गोल गरे।
युनाइटेडका प्रशिक्षक जोसे मोउरिन्होले बर्नमाउथसँगको खेलमा सातजना खेलाडी परिवर्तन गरेका थिए।
जितसँगै युनाइटेड ३४ खेलबाट ७४ अंक जोडदै अंक तालिकाको दोस्रो स्थानमा यथावत् छ। यो सिजनको प्रिमियर लिगको उपाधि भने म्यानचेस्टर सिटीले जितिसकेको छ। सिटीको ३३ खेलबाट ८७ अंक छ।
