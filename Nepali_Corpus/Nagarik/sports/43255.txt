नयाँदिल्ली– इण्डियन प्रिमियर लिग (आईपीएल) क्रिकेटको तेस्रो खेलमा रोयल च्यालेन्जर्स बैंगलोरले कोलकाता नाइट राइडर्ससामु १७७ रनको लक्ष्य प्रस्तुत गरेको छ। 
टस हारेर व्याटिंगको निम्तो पाएको बैंगलोरले निर्धारित २० ओभरमा ६ विकेट गुमाउँदै १७६ रन बनायो। एबी डी भिलियर्सले सर्वाधिक ४४ रन बनाए। २३ बलमा ५ छक्का र १ चौका प्रहार गरे। ब्रेन्डन म्याकुलमले २७ बलमा ६ चौका र २ छक्कासहित ४३ रन बनाए। मन्दिप सिंहले ३७ रन बनाए। १८ बलमा ४ चौका र २ छक्का हाने। कप्तान विराट कोहलीले ३३ बलमा ३१ रन जोडे। 
बलिङतर्फ कोलकाताका लागि विनय कुमार र नितिश रानाले समान २ विकेट लिए। पियुष चावला, सुनील नारायण र मिचेल जोनसनले १–१ विकेट लिए।
