चेन्नाइ – इन्डियन प्रिमियर लिग (आइपिएल) क्रिकेटको ११ औं संस्करण शनिबार (आज) बाट सुरु हुँदैछ।
प्रतियोगितामा उद्घाटन खेलमा साविक विजेता मुम्बई इन्डियन्स र चेन्नाइ सुपर किंग्सबीच प्रतिस्पर्धा हुँदैछ। खेल मुम्बईको मैदानमा नेपाली समय अनुसार बेलुकी ८ बजेपछि सुरु हुनेछ।
मुम्बईको कप्तानमा रोहित शर्मा र चेन्नाईको कप्तानमा महेन्द्रसिंह धोनी हुन्।
दुई वर्षपछि पुनः आइपिएलमा फर्किएको चेन्नाई र साविक विजेता मुम्बईको खेल निकै रोमाञ्चक हुने अनुमान गरिएको छ।
आइपिएलमा ८ टोली मुम्बई इन्डियन्स, चेन्नाई सुपर किंग्स, कोलकत्ता नाइट राइडर्स, डिल्ली डेयर डेभिल्स, रोयल च्यालेन्जर्स बेङ्लोर, सन राइजर्स हैदराबाद, किङ्स इलाभेन पञ्जाप र राजस्थान रोयल्सको सहभागिता रहेको छ।
यसपटक नेपालका लेग स्पिनर सन्दिप लामिछाने पनि डिल्ली डेयर डेभिल्समा अनुबन्धीत भएका कारण नेपालीका लागि आइपिएल अझ महत्वपूर्ण बनेको छ।
