भक्तपुर– मध्यपुर थिमि नगरपालिकाका प्रमुख मदनसुन्दर श्रेष्ठमाथि सांघातिक आक्रमण गर्नेहरूलाई कारबाहीको माग गर्दै बुधबार दोस्रोपटक र्याली निकालिएको छ । नगरप्रमुख श्रेष्ठमाथि सांघातिक आक्रमणविरुद्ध गठित विरोध समितिको आयोजनामा आक्रमणकारीलाई तुरुन्त कारबाही गर, जनतालाई सुरक्षाको प्रत्याभूति देऊ भन्ने नाराका साथ ¥याली गरिएको हो।
र्याली बालकुमारी मन्दिर परिसर मध्यपुर थिमिबाट सुरु भएको थियो । र्याली बालकुमारी, दुईपोखरी, चपाचो, बाहाखा बजार, नगदेश हुँंदै महानगरीय प्रहरी वृृत्त बाहाखा बजारमा पुगेर टुंगिएको थियो । यसअघि वैशाख १२ गते यस्तै र्याली गरिएको थियो । नगरप्रमुख श्रेष्ठमाथि गएको वैशाख ८ गते शनिबार साँझ आक्रमण भएको थियो।
