कोहलपुर – कोहलपुरका युवा व्यावसायी दिपक खड्कामाथि गएराती आक्रमणको प्रयास भएको छ। उद्योगबाट काम सकेर घर फर्कने क्रममा कोहलपुर ११ स्थित चारलेन सडकमा खड्कामाथि अपरिचित समूहले आक्रमण गरेको हो। 
गएराती साढे ८ बजे दुई जनाको समूहमा आएका व्यक्तिले खड्का सवार बा ८ च ३९१८ नम्बरको जीपमा तोडफोड गर्दै आक्रमणको प्रयास गरेको हो । आक्रमणबाट गाडीको अगाडिका सीसा फुटेका छन् भने खड्कालाई सामान्य चोट रहेको ईलाका प्रहरी कार्यालय कोहलपुरले जनाएको छ। 
प्रहरीका अनुसार खड्कामाथि आक्रमण गर्ने फरार छन् । आक्रमणकारीको खोजीकार्य भइरहेको प्रहरीले जनाएको छ। 
 
