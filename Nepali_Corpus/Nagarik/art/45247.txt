काठमाडौं – अमेरिकी सरकारले भूकम्पका बेला जारी जरेको ‘टेम्पोररी प्रोटेक्टेड स्टाटस’को सुविधा लिएर बसेका नेपालीहरुलाई देश छाड्न आदेश दिइरहेका बेला कथाकार राजव कर्म देश अमेरिका उड्ने तयारीमा छन्। यस पटकको भ्याकेसनमा देश आएका बेला उनले पाठकहरुलाई ‘पाई’ पकाए।
मध्यकालिन युरोपमा विकसित पाई अर्थात रोटी कालान्तरमा अमेरिकी घरघरको खाइने राष्ट्रिय खानाका रुपमा विकसित भयो । नेपालमा चाउचाउ खाइएजस्तै अमेरिकामा एप्पल पाई अर्थात स्याउ रोटी खाइन्छ । पाईको त्यही प्रसिद्धी कथाकारको कथा विषय भएका छन् । राजवको ‘पाई’मा २० डायसपोरिक कथा संग्रहित छन्।
वर्षदेखि डिभीधारी भएर अमेरिकामा बसोबास गरिरहेका राजवका कथा दशैं अंकका अखबारका परिशिष्टहरुका भेट हुने गरेका थिए । आठ वर्षअघि उनको उनको डायस्पोरिक कथा संग्रह ‘क्यापिटल हिल’ निस्किएको थियो । त्यसयता राजव शैलीका उपन्यासहरु पनि आइरहे । यस पटक भने डायस्पोरिक विधा नै पच्छ्याएका छन्, राजवले । संग्रहमा ‘रिटर्न टिकट’, ‘अनि माक्र्स’ लगायतका चर्चित कथा छन्।
‘क्यापिटल हिलपछि २२ डायस्पोरिक कथा लेखिएछ । त्यसमध्ये दुईवटालाई छाडेर सबैलाई संग्रहित गरेको हुँ,’ राजवले भने । राजवको पाई छैठौं कथा संग्रह हो जसलाई सांग्रीला बुक्सले प्रकाशन गरेको हो।
