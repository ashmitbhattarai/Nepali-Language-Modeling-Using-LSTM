काठमाडौं – फिल्म लेखनबाट निर्देशनमा डेब्यु गरेका निर्देशक छेतेन गुरुङको फिल्म ‘डमरुको डण्डीबियो’ वैशाख २१ गते रिलिज हुने भएको छ । फिल्मका लेखकसमेत रहेका खगेन्द्र लामिछाने शीर्ष भूमिकामा रहेको फिल्मले रिलिज डेटसहितको दुई नयाँ पोस्टर पनि सार्वजनिक गरेको छ। 
निर्देशक गुरुङका अनुसार फिल्मले नेपालमा लोप हुँदै गइरहेको डण्डीबियोको कथालाई उठान गरेको छ । छेतेनले यसअघि ‘नोभेम्वर रेन’, ‘क्लासिक’ र ‘डायरी’को स्क्रिप्ट लेखिसकेका छन्।
फिल्ममा खगेन्द्रसँगै मेनुका प्रधान, अनुप बराल, बुद्धि तामाङ, लक्ष्मी बर्देवा, अंकित खड्का, नमिता घिसिङको अभिनय छ । समृद्धि इन्टरटेन्मेन्टको ब्यानरमा विनोद गुरुङ र सुमी श्रेष्ठ घलेको लगानी रहेको फिल्ममा प्रितम पाण्डेको सम्पादन, कालीप्रसाद बास्कोटाको संगीत र हरी हुमागाइको छायांकन छ।
