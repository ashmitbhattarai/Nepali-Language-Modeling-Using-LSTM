काठमाडौ । प्रशासक मदनदेब आचार्यद्धारा लिखित खिचडी नामक पुस्तक  बिहीबार लेखनकुञ्जमा सार्बजनिक भएको छ। 
प्रशासन, राजदबार, कोइराला परिबार, इन्दिरा गान्धी, अमेरिका, ब्यापार, महारानी एलिजाबेथ, जापानी राजकुमार अकहितो, सिनेमा, अस्पताल, अदालत, दूतावास र पराराष्ट्र सम्बन्धमा केन्द्रित भएर लेखिएको खिचडीको पत्रकारहरुको उपस्थितिमा लोकार्पण गरिएको हो। 
लेखक मदनदेब आचार्य,  घोष्टराइटिङ नेपालका अध्यक्ष कमल ढकाल, घोष्टराइटिङ नेपालका सम्पादक एबं पत्रकार टंक पन्तद्धारा सार्वजनिकीकरण गरिएको पुस्तकमा कोशी प्रोजेक्ट काण्ड, नेपाल भारत बोर्डर किचलो, मदभटटीको भुमिसुधार, नोकरबाट मालिक भएको दिन, ब्याक्तिबादी प्रशासन पेशा अनुसारको बोलीजस्ता ३ सय ३४ बिषय समेटिएको छ। 
घोष्टराइटिङका सम्पादक पन्तले पुस्तकमा समेटिएका बिषयहरु राजनीतिक क्षेत्र र प्रशासन क्षेत्रका लािग निकै उपयोगी भएको उल्लेख गरेका छन्। 
पुस्तकका बारेमा लेखन कुञ्जका अध्यक्ष नेपाल भन्छन्– ‘यो खिचडीमा धेरै कुरा पाकेका छन, धेरै कुरा मिसिएका छन, जताबाट जसरी खाएपनि खिचडीको स्वाद एकै भएजस्तै यो पुस्तकमा जहा पल्टाएपनि मदनदेबलाई पाउँछौं।’ 
घोष्टराइटिङ नेपालद्धारा प्रकाशित पुस्तक ३ सय ३४ पृष्ठको छ भने पुस्तकको मुल्य ३ सय ७५ रहेको छ। 
घोष्टराइटिङ नेपालले आहिले राजनीतिक, आर्थिक, सामाजिक, धार्मिक लगायत हरेक क्षेत्रका डेढ सय भन्दा बढी  बिशिष्ट ब्यक्तिहरुको पुस्तक लेखिरहेको छ। 
