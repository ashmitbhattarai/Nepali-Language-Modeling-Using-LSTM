काठमाडौं – नेपालमा अन्तर्राष्ट्रियस्तरको हास्य व्यंग्यात्मक रियालिटी शो ‘कमेडी किङ्ग’ हुने भएको छ। बिहीबार राजधानीमा पत्रकार सम्मेलनमार्फत कमेडी किङ्ग सञ्चालनबारे जानकारी दिइयो।
कमेडी किङ्ग नेपाली अनलाइन टेलिभिजनको सहकार्यमा निर्माण तथा प्रसारण हुनेछ। बैशाखदेखि देशभरबाट आवेदन संकलन गरी प्रतिस्पर्धात्मक रियलिटी शो कमेडी किङ्गको आयोजना गर्न लागेको कार्यक्रम संयोजक सुन्दर पुनले जानकारी दिए।
देशभरका झण्डै ४० हजार सहभागी हुने अपेक्षासहित गर्न लागिएको रियलिटि शो मार्फत कमेडी किङ्ग बन्ने प्रतियोगीले निशानको सब्सीडरी बजेट कार ड्याटसुन रेडी गो सहित नगद पाउनेछन। त्यसैगरी दोस्रो र तेस्रो हुने प्रतियोगीलाई दुबई, कतार लगायत यूरोप भ्रमणको प्याकेज सहित क्रमश १० लाख र ५ लाख नगद पुरस्कार प्रदान गर्ने कार्यकारी निर्देशक राजकुमार बिष्टले जानकारी दिए।
पछिल्ला वर्षमा हास्यव्यंग्यको क्षेत्रमा नयाँ कलाकारको उपस्थिति घटेकोले नयाँ प्रतिभाको खोजी गर्ने उद्देश्यका साथ कार्यक्रम आयोजना हुन लागेको टिभी अन्नपूर्णका अध्यक्ष राजु सुवेदीले बताए।
