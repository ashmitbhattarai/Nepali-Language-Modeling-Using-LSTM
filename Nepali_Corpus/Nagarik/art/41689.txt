नयाँ दिल्ली – भारतीय चर्चित कमेडियन कपिल शर्मा यतिबेला आफ्नो नयाँ कार्यक्रम फ्यामिली टाइम विथ कपिल शर्मा लिएर पुन टेलिभिजनमा आउन लागेका छन्। 
प्राय विवादमा रहिरहने शर्माको लोकप्रिय कार्यक्रम 'द कपिल शर्मा शो' गत अगस्टमा विवादै विवादबीच बन्द भएको थियो। कार्यक्रम बन्द भएपछि आफ्नै लागनीमा फिल्म निर्माण गरेपनि फिल्म नराम्ररी फ्लप भएपछि तनावमा रहेका उनी यही मार्च २५ बाट नयाँ कार्यक्रमका साथ टेलिभिजनमा पुनरागमन गर्दैछन्। 
उनको व्यक्तिगत जीवन केलाउने हो भने उनका जिन्दगीमा धेरै नै उतारचढाव पाइन्छ। आफ्नो बेजोड प्रस्तुतीमार्फत सबैलाई हसाउने उनी कुनैबेला आफ्नो पिताको मृत्युको लागि भगवानसँग प्रार्थना गर्थे।
सन् २०१४ को एक अंग्रेजी वेभसाइटको अन्तर्वार्ताको क्रममा उनले आफ्नो पितालाई सम्झँदै भने,‘मैले मेरो बुबासँग धेरै समय बिताउन पाइन । तर उहाँलाई जब हामीले उपचारका लागि AIIMS लिएर गयौँ त्यहाँ चै म उहाँसँगै बसें । उहाँलाई क्यान्सर भएको थियो । त्यसबेला म बुबालाई धेरै नै गाली गर्थे आफ्नो मात्र ख्याल राखेको र अरुको मतलव नराखेकोले तपाईलाई क्यान्सर भयो भन्दै मैले उहाँलाई धेरै नै कराए तर अहिले उहाँको धेरै नै याद आइरहेको छ । 
कपिलले उक्त अन्तर्वार्तामा भनेका छन्, ‘मेरो बुबा क्यान्सरको पीडा भुलाउन धेरै नै कराउनु हुन्थ्यो रुनुहुन्थ्यो यो देखेर मलाई असह्य हुन्थ्यो र म भगवानसँग मेरो पिताको मृत्युको प्रार्थना गर्दथें।'
