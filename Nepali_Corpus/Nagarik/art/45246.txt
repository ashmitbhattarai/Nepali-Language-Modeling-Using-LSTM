काठमाडौं – अभिनेतृ सञ्चिता लुईंटेलले नयाँ बानेश्वरमा खुलेको मायाज ब्युटी पार्लर एण्ड ट्रेनिङ सेन्टरको नयाँ शाखाको उद्घाटन गरेकी छिन् । शनिबार औपचारिक कार्यक्रमका बीच उनले पार्लरको शुभारम्भ गरेकी हुन।
बिगत १ दशक अगाडिदेखि सौन्दर्य व्यवसाय गर्दै आएकी गीता गिरीले सो पार्लर संचालनमा ल्याएकी हुन् । भक्तपुर सूर्य विनायकमा मुख्य पार्लर रहेको मायाज ब्युटी पार्लर एन्ड ट्रेनिङ सेन्टरको नयाँ बानेश्वर शाखासँगै १ महिना भित्रै कलंकीमा अर्को शाखा खोलिने संचालिका गिरीले बताइन।
पार्लरले विशेष गरी महिलाहरूको लागि सौन्दर्य सुविधा उपलब्ध गराउनेछ र निकट भविष्यमै पुरुषहरूका लागि पनि सेवा उपलब्ध गराउने उदेश्य लिएको समेत संचालिका गिरीले बताइन । उद्घाटन कार्यक्रममा बोल्दै अभिनेतृ सञ्चिता लुइँटेलले पार्लरको सफलताको शुभकामना दिइन।
पार्लरले अभिनेतृ लुइँटेलका लागि १ वर्षका लागि सम्पूर्ण सौन्दर्य सुविधा निशुल्क प्रदान गर्ने घोषणा गरेको छ भने त्यहाँ जाने अन्य कलाकारका लागि पनि विशेष छुटको व्यवस्था गरेको छ।
