मुम्बई– बलिउड अभिनेत्री सोनम कपुरले प्रेमी आनन्द आहुजासँग मंगलबार विवाह गरेकी छिन्। मुम्बईमा आयोजित समारोहमा सोनम र आनन्द वैवाहिक बन्धनमा बाधिएका हुन्। अानन्द पेशाले व्यापारी हुन्।
वैवाहिक समारोहमा परिवारका सदस्यका साथै बलिउडका कैयौ हस्तीहरुको उपस्थिती थियो। विहेमा सोनम रातो लेहंगामा सजिएकी थिइन्। समारोहमा सोनम र आनन्द निकै खुसी देखिन्थे। यद्यपी छोरीलाई विदाई गर्दा अभिनेता अनिल कपुर भने भावुक देखिए। 
सोनम र आनन्दको जोडीलाई शुभकामना दिन करिना कपुर, स्वरा भास्कर, अमिताभ बच्चन, आमिर खान, अभिषेक बच्चन, ज्याकलिन फर्नाडिज, जान्हवी कपूर, खुसी कपुर र रानी मुखर्जी पुगेका थिए। 
