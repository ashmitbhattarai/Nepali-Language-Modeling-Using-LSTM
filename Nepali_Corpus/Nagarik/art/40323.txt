काठमाडौं– १५ औं विश्व हाइकु प्रतियोगिता सम्पन्न भएको छ । विश्व शिक्षा सदन विद्यालयल चावहिलमा जल फाउन्डेसन जापानद्धारा आयोजित हाइकु प्रतियोगिता सम्पन्न भएको हो।
फाउन्डेसनले विश्वव्यापी रुपमा १५ वर्ष सम्मका विद्यार्थिको बीचमा ७० देशमा हाइकु प्रतियोगिता गर्दै आएको छ । बिभिन्न शिर्षकमा चित्र सहितको हाइकु लेखन प्रतियोगिता विश्व शिक्षा सदन विद्यालयमा भने प्रतियोगिता गरिएको दोस्रो पटक भएको हो । हाइक प्रतियोगितामा विभिन्न विद्यालयका ४ सय विद्याथीे सहभागिता थियो।
प्रतियोगीतामा तीन जनाले विशेष, २० जनाले लज पुरस्कार र चार जनाले जल ग्राण्ड पुरस्कार पाएका थिए । जापानीज राजदुताबासको कल्चरल चिफ चिसाको निसितानीको प्रमुख आतिथ्यमा भएको प्रतियोगितामा फाउन्डेसन जापानबाट आएका अकेमी हामजकीले विद्यार्थीलाई पुरस्कृत गरेकी थिईन् । विद्यायलयका भाइस प्रिन्सिपल भिष्म ज्ञवालीले कार्यक्रम सञ्चालन गरेका थिए । ज्ञवालीका अनुसार विद्यालयले प्रतियोगिता कार्यक्रम सँगै सांस्कृतिक कार्यक्रम पनि गरेको थियो।
 
