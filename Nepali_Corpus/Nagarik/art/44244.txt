काठमाडौं – गीतकार युवराज अधिकारीको पहिलो गीति संग्रह ‘देउरालीको फूल’ बजारमा आएको छ । साहित्यमा पनि सक्रिय गीतकार अधिकारीको गीति संग्रहमा ६ वटा गीत छन । एल्बमका तीनवटा गीतको भिडियो समेत निर्माण भइसकेको छ।
सुरेश अधिकारीको एकल संगीत रहेको एल्बममा दीप श्रेष्ठ, रामकृष्ण ढकाल, स्वरुपराज आचार्य, प्रमोद खरेल र मिना निरौलाको स्वर  छ ।गीतकार अधिकारीले १६ वर्षकै उमेरमा ‘मेरा चित्कारहरु’ नामक कविता संग्रह प्रकाशन गरिसकेका छन् । इलामे गीतकार अधिकारीको एल्बम म्यूजिक संसार नेपालको प्रस्तुतिमा तयार भएको हो ।
 
