काठमाडौं– समालोचक ज्ञाननिष्ठ ज्ञवालीका दुई कृति ‘शाकुन्तल महाकाव्यमा पूर्वीय दर्शन’ र ‘शिव एक रूप अनेक’ माथि परिचर्चा गरिएको छ।
सिसार साहित्य प्रतिष्ठानले आयोजना गरेको कार्यक्रममा लेखक कमल रिजाल, समालोचक रामप्रसाद ज्ञवालीले दुवै कृति पूर्वीय दर्शनका कसीमा तयार पारिएको धारणा व्यक्त गरे । पूर्वसचिव कृष्ण ज्ञवाली, आख्यानकार भागिरथी श्रेष्ठ र गीता केशरीले लेखक ज्ञवालीलाई शुभकामना दिए । सोही अवसरमा कवि हेमनाथ घिमिरेको ‘देशको माटो’ कवितासंग्रहको लोकार्पण गरियो । कवितामाथि ज्ञाननिष्ठ ज्ञवाली र रामबाबु सुवेदीले टिप्पणी गरेका थिए ।
