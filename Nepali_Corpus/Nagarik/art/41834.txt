मुम्बई – आफ्नो आगामी प्रोजेक्ट ‘महाभारत’को निर्माणलाई लिएर चर्चामा रहेका अभिनेता आमिर खानले ओशोको भुमिका निभाउने भएका छन्।
‘महाभारत’का लागि कैयौ फिल्म रिजेक्ट गरेका आमिरले करण जौहरको आगामी फिल्म  ‘ओशो’मा देखिने भएका हुन्। यो फिल्म भारतीय दार्शनिक आचार्य रजनीशको बायोपिक हो। यो बेव सिरिज हुने र नेटफ्लिक्समा देखाइँनेछ।
ठूलो बजेटमा बन्ने फिल्म हिन्दीसहित कैयौ भाषामा निर्माण गरेर अन्तर्राष्ट्रिस्तरमा प्रदर्शन हुने निर्देशक करण जौहरले जानकारी दिएका छन्। विचारक तथा दार्शनिक ओशो विश्वभर चर्चित छन्।
चर्चित विचारक ओशोले आफ्नो पुरै जीवन कडा शब्दमा रुढिवादी धर्मको आलोचनामा खर्चिए। जसका कारण उनी सधै विवादमा रहे। उनी विवादास्पद गुरु र अध्यात्मिक शिक्षकका रुपमा चिनिए।
