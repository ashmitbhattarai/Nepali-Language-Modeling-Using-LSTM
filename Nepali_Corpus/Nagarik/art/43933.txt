मुम्बई – बलिउड अभिनेत्री सोनाक्षी सिन्हा अभिनित पछिल्ला फिल्म असफल रहे। यो अवस्थामा उनलाई एउटा हिट फिल्मको खाँचो छ। तर यतिबेला सोनाक्षी सिन्हा कुनै फिल्मका कारणले नभइ ट्रोलका कारण समाचारमा छाएकी छिन्।
हालै मात्र सोनाक्षीको एउटा पुरानो फोटो सार्वजनिक भएको थियो जहाँ उनलाई पारदर्शी पहिरनमा देख्न सकिन्छ। सधैं सामाजिक सञ्जालमा सेलिब्रेटीलाई ट्रोल गर्न आतुर रहने ट्रोलरलाई फेरि त के चाहियो, उनीहरूले सोनाक्षीलाई व्यंग गर्दै ट्रोल बनाउन थाले। ट्रोल बनाउने समूहले सोनाक्षीलाई भारतीय संस्कृति र सभ्यता सम्झन सुझाव पनि दिएका छन्।
सोनाक्षीले आफ्नो इन्स्टाग्राममा एक फोटोसुटको तस्बिर सेयर गरेकी थिइन्। जसमा उनी रातो रंगको पारदर्शी लामो गाउनमा देखिएकी छन्। सोनाक्षी आफै पनि बोल्ड अवतारमा कम देखिने नायिकामा चिनिन्छिन्। तर उनको नयाँ तस्बिरको ग्ल्यामरले धेरैलाई चकित बनाएको छ। उनलाई केही शुभचिन्तकले तस्बिरको जस्तो ग्ल्यामर पहिरन नलगाउन सल्लाह दिएका छन् भने केहीले उनलाई ‘नक्कली सुन’ पनि भनेका छन्। केही शुभचिन्तकले सोनाक्षीको तस्बिरको लुक्सलाई मनपराएका छैनन्। तर केहीले भने त्यही तस्बिरको तारिफ पनि गरेका छन्।
पहिरनकै कारण सामाजिक सञ्जालमा ट्रोलको सिकार हुने सोनाक्षी पहिलो नायिका होइनन्। यसअघि दीपिका पादुकोन, फातिमा सना शेख, कट्रिना कैफ, इशा गुप्ता पनि ट्रोलको सिकार बनेका छन्।
हालसालै सोनाक्षी अभिनित ‘वेलकम टू न्यूयोर्क’मा देखिएकी थिइन् जुन फिल्म फ्लप सावित भएको थियो। सिद्धार्थ मल्होत्रासँग खेलेको‘इत्तेफाक’मा पनि यो फिल्म बक्स अफिसमा फ्लप साबित भएको थियो।
