मुम्बई– बलिउड अभिनेता इरफान खानलाई न्युरो एंडोक्राइन ट्युमर रोग लागेको पुष्टि भएको छ।
यसअघि दुर्लभ रोग लागेका खबर आइरहेका बेला इरफानले शुक्रबार ट्वीटरमार्फत आफू न्युरो एंडोक्राइन ट्युमरबाट पीडित भएको जानकारी गराएका छन्।
उनले भनेका छन्, ‘यो यात्रा निकै अप्ठेरो छ। मेरा वरीपरी मानिसहरुको माया र हिम्मत छ, यसकारण म यो अप्ठेरो समयको सामना गर्न सकिरहेको छु। उपचारका लागि विदेश गइरहेको छु। मलाई विश्वास छ तपाईहरु मेरो लागि प्रार्थना गर्नुहुनेछ।’ 
न्यूरो सधै दिमागसँग मात्रै सम्बन्धित नहुने भन्दै उनले भनेका छन– मेरो विश्वास छ कि चाँडै नै तपाईहरुलाई अरु केही बताउन सक्नेछु।
यसअघि ५ मार्चमा इरफानले आफूलाई दुर्लभ रोग लागेको र परीक्षण रिपोर्ट आएपछि थप जानकारी गराउने बताएका थिए।
