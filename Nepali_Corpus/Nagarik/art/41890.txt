काठमाडौं – यही महिनाको १६ र १७  गते हुने विश्व नेवार सम्मेलनको अवसरमा नेपालभाषा एकेडेमीले एउटा बृहत पुस्तक मेलाको आयोजना गर्ने भएको छ। यो पुस्तक मेला काठमाडौंको खुशीबुँ स्थित नेपाः ब्याङक्वेटमा हुनेछ भने सोही स्थलमा नै दुई दिनसम्म विश्व नेवार सम्मेलन हुँदैछ । पुस्तक मेलाको उद्घाटन समारोहमा वल्र्ड नेवाः अर्गनाइजेशनका अध्यक्ष अमेरिका निवासी सिजन श्रेष्ठ प्रमुख अतिथिका रुपमा रहने छन्।
नेपालभाषाको वाङमयलाई संसारभरी फैलिएर बसेका नेवारहरुबीच पुर्याउने  उद्देश्य  लिएर आयोजना हुन लागेको सो पुस्तक मेलामा नेपालभाषा एकेडेमीको आफ्नै प्रकाशनहरूका साथसाथै अरु पनि धेरै प्रकाशकहरुका स्टल रहने पुस्तक मेला समितिका संयोजक विजयरत्न तुलाधरले जानकारी गराएका छन्।
यो पुस्तक मेलामा नेपालभाषाका अत्यन्त पुराना एवं दुर्लभ कृतिहरूका साथ नयाँ कृतिहरुको पनि स्टल रहने तुलाधरले बताए । करीब बीस वटा विभिन्न प्रकाशकहरूको स्टल रहने यो मेलामा नागार्जुन पब्लिकेशन, कुतः पिकाकः, नेपाल साहित्य मन्दिर ख्वप, बसन्त महर्जनया इन्साइट पब्लिकेशन, नेवाः जागरण मञ्च, लोक साहित्य परिषद, लोटस रिसर्च सेन्टर, नेपालभाषा केन्द्रिय विभाग, न्हू हिसु पुचः, धर्मकीर्ति विहार श्रीघः र सुखावती मल्टि प्रोडक्सन जस्ता संस्थाहरू लगायत साहित्यकार आआफ्ना संकलन सहित उपस्थित हुनेछन्।
 
