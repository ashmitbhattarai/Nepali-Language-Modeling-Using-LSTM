मुम्बई– बलिउड अभिनेत्री सोनम कपुर विवाह बन्धनमा बाँधिने भएकी छन्। उनले दिल्लीका ब्यापारी आनन्द आहुजासँग विवाह गर्दैछिन् । सोनम र आनन्द दुवैका परिवारले विवाहको पुष्टि गरेका छन् ।
सोनम बलिउडका सुपरस्टार अनिल कपुरकी छोरी हुन्। यी जोडीको विवाह मे ८ मा हुने भारतीय सञ्चारमाध्यमले जनाएका छन् ।
विवाह हुने खबरसँगै समाजिक सञ्जालमा यी जोडीको कार्ड सार्वजनिक भएको छ । जसअनुसार मे ७ मा मेहदी रसम र ८ मा विवाह र पार्टी हुनेछ । 
विवाह मुम्बईम हुने बताइएको छ । यी जोडी सन् २०१४ मा एक फेसन सोमार्फत् एकअर्कासँग परिचित भएका थिए ।
 
