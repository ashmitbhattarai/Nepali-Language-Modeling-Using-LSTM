काठमाडौ– भारतका प्रधानमन्त्री नरेन्द्र मोदीले जनकपुरधामस्थित जानकी मन्दिरमा विशेष पुजा गरेपछि आगन्तुक पुस्तिकामा आफ्नो अनुभव लेखेका छन्।
उनले लेखेका छन्, ‘जनकपुरधामको यात्रा गर्ने मेरो धेरै पुरानो इच्छा आज पुरा भएको छ । भारत र नेपालका धेरै नागरिकको दिलमा विशेष महत्व राख्ने यो तीर्थस्थलको यात्रा मेरा लागि सम्झनयोग्य अनुभव रहेको छ।’
मोदीले अगाडि लेखेका छन्, ‘मलाई निकै न्यायो स्वागत गरेकोमा नेपाल सरकार र जनकपुरवासी प्रति म आभारी छु । जनकपुरवासी एवं सबै नेपालीको जीवनमा शान्ति, प्रगती र समृद्धिको लागि भारतीय जनताको तर्फबाट शुभकामना व्यक्त गर्दछु। जय सियाराम !’
