काठमाडौं– बागमती, लालबकैया र कमला नदीमा तालिम तथा तटबन्ध निर्माणका लागि भारतले १८ करोड रुपैयाँ अनदान दिएको छ।
मंगलबार नेपालका लागि भारतीय राजदूत मञ्जिभ सिंह पुरीले बागमती, लालबकैया र कमला नदीमा तालिम तथा तटबन्ध निर्माणका लागि भारत सरकारका तर्फबाट उर्जा, जलस्रोत तथा मन्त्रालयका सचिव डा. सञ्जय शर्मालाई १८०.७४ मिलियनको चेक हस्तान्तरण गरेका हुन्।
उर्जामन्त्री वर्षमान पुनको उपस्थितिमा १८ करोड ७ लाख ४० हजार नेपाली रुपैयाँ भारतले नेपाल सरकारलाई दिएको हो।
लालबकैया, बागमती र कमला नदीमा बाढी नियन्त्रण र जलस्रोत व्यवस्थापन गर्ने लक्ष्यसहित नदी तालिम तथा तटबन्ध निर्माण कार्यका लागि यो सहयोग दिइएको भारतीय दूतावासले जनाएको छ।
यो अनुदान सहयोगबाट नदी प्रभावित क्षेत्रमा बसोबास गर्ने नागरिकलाई लाभ पु-याउने विश्वास गरिएको छ। 
उक्त रकमको हस्तान्तरणसँगै भारत सरकारले नेपाललाई सन् २००८ देखि हालसम्म नदी तालिम र तटबन्धका लागि १३ किस्ता प्रदान गरिसकेको छ, जसको कुल रकम नेरु ४.६८ बिलियन रहेको छ। 
नेपालसँग नदी तालिम, बाढी नियन्त्रण र जलस्रोत व्यवस्थापनका क्षेत्रमा निकट रहेर आगामी दिनमा थप सहकार्य गर्ने भारतले जनाएको छ। 
