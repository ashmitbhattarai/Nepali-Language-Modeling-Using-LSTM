काठमाडौँ – प्रधानमन्त्री केपी ओली र भारतीय समकक्षी नरेन्द्र मोदीबीच एक्लाएक्लै वार्ता भएको छ। शुक्रबार विहान नेपाल आइपुगेका मोदी र ओलीबीच काठमाडौँको द्वारिकाज होटलमा वार्ता भएको हो। 
यसअघि मोदीले राष्ट्रपति विद्यादेवी भण्डारी र उपराष्ट्रपति नन्दबहादुर पुनसँग भेटवार्ता गरेका थिए । भारतबाट सिधै जनकपुर आएका मोदीलाई जनकपुरमा नागरिक अभिनन्दन गरिएको थियो। जनकपुरबाट काठमाडौँ आएपछि उनलाई टुँडिखेलमा गार्ड अफ अनरबाट सम्मान गरिएको थियो। 
ओली र मोदीबीचको वार्तापछि दुई देशका प्रतिनिधिमण्डलबीच छलफल भएकाे छ। यसपछि दुई प्रधानमन्त्रीले संयुक्त रुपमा अरुण तेश्रो जलविद्युत आयोजनाको शिलान्यास गर्ने कार्यक्रम रहेको छ। 
