– क्रिस्टी वामपोल, सह–प्राध्यापक, फ्रेन्च अफ प्रिन्सटन
(नेपालमा पनि अनुमान पत्रकारिता निकै फराकिलो बन्दै गएको छ । निकट विगत–आगतका अनुमानकारिताका उदाहरण हेर्ने हो भने प्रधानमन्त्री केपी ओलीको मन्त्रीमण्डलका सदस्य, गठन एवं विस्तारकै प्रसंगमा दर्जनौ हेडलाइन बनिसके । छिमेकी मुलुकसँगको उनको सम्बन्ध र नीति बारे पनि दर्जनौ कोलम भरिए । तर कुनै पनि अनुमान मेल खाएको अवस्था छैन । एमाले र माओवादी केन्द्रकै एकीकरण प्रसंगमा पनि फरक स्थिति छैन। यस्ता दर्जनौ उदाहरण छन् । तथ्यगत रिपोर्टिङ न्यून हुँदा मिडियाको विश्वसनियता कमजोर बन्दै गएको छ । त्यसैले द न्यूयोर्क टाइम्समा जनवरी २२ मा छापिएको वामपोलको What Is the Future of Speculative Journalism? शिर्षकको लेखको भावानुवाद यहाँ प्रस्तुत गरिएको छ । यसैगरी नेपालको सन्दर्भमा रहर पत्रकारिता पनि फस्टाइरहेको छ । नागरिक पश्चिमेलीमा केही समयअघि छापिएको आलेख पनि प्रस्तुत गरिएको छ । सं.।)  
हामीले वास्तवमै निकै प्रगति हासिल गरेका छौं । आगामी दिनमा के हुन्छ भनेर जान्ने उत्सुकता हामी सबैलाई हुन्छ, विशेष गरी ट्रम्पका सम्बन्धमा, त्यो उत्सुकता मेटाउन हामी अनुमान गर्छौं र त्यो अनुमानलाई मिलाउन तथ्यमा विश्वास गर्दछौ,  जुन पत्रकारितामा हुन्छ । रिपोर्टर तथा सम्पादकहरु कुन कुरामा कसरी के–के भयो भन्ने कुरामा रिपोर्टिङ गर्नुभन्दा पनि अनुमान लगाउनतर्फ केन्द्रीत हुन्छन्, यस्तो पत्रकारितालाई अनुमान पत्रकारिता भनिन्छ । 
विगतमा कुनै पत्रकारले आफूले गरेका रिपोर्टिङ गलत भयो, स्रोत भ्रष्ट भयो र तरिकाहरु मिलेन भने त्यसले सदाका लागि सत्य र विश्वसनियता गुमाउनु पथ्र्यो । तर अहिलेको अनुमान पत्रकारिताको युगमा यस्ता मान्यताहरु लोप भइसकेका छन् ।
पत्रकारिताको  सुरुवाती चरणदेखि नै अनुमान गर्ने प्रवृति अस्तीत्वमा रहिआएको छ। केही समयदेखि मलाई यसको प्रादुर्भावले निकै झड्का दिइरहेको छ । आम पाठकले पत्रकारितामा धेरै सत्यता र थोरै बनावटी समाचारको खोजी गरिरहेका हुन्छन्। अनुमान पत्रकारिताले एक अचम्मको सम्झौताको रुपमा काम गरीररहेको छ । किनभने यो न त पूर्ण रुपमा सत्य हुन्छ न पूर्ण असत्य नै । यसले सत्य तथा वास्वविकता के हो भन्ने सन्दर्भमा एक गम्भिर प्रश्न खडा गरेको छ।
अनलाइनका समाचाहरु अनुमानमा आधारित हुन्छन् र पछिल्लो समय पत्रपत्रिकामा प्रकाशित हुने समाचारहरु पनि यसको अभ्यासतर्फ अघि बढिरहेका देखिन्छन् । हालैका दिनहरुमा अनुमानका आधारमा तयार पारिएका समाचार शिर्षकका उदाहरणहरुः 
यी सबै शिर्षकहरु ती प्रकाशनहरुको समाचार पृष्ठमा प्रकाशित भएका थिए न की विचार पृष्ठमा, जहाँ केही हदसम्म अनुमान ग्राह्य हुन्छ ।
यी सबै अनुमानहरुले मेरो मस्तिष्कमा धेरै नयाँ प्रश्नहरु उब्जाएको छ: पाठकले कस्तो प्रतिक्रिया दिन्छन् भन्ने बुझ्नका लागि गरिएकोे क्लिकबेइट (इन्टरनेटका सामग्रीमा क्लीक गराउने होडबाजी) मात्र हो ? 
के वर्तमान समय र वस्तुस्थिति यति अस्थिर र असहनशील छ? के अब वास्तविकताको सम्भावना छैन? के अनुमानले हामीलाई यस्तै अकल्पनीय आनन्द प्रदान गर्दछ? के एक दक्ष पत्रकार बन्न ज्योतिषि नै हुनुपर्ने हो ? जसले कसरी भयो भन्दा पनि कसरी हुनेछ भन्ने कुरा भन्न सकोस् । यी सबै प्रश्नहरु अनुमानका आधारमा तयार पारिएका शीर्षकहरु हुन् । यस्ता अनुमान तथा भविष्यवाणीका प्रसंगहरु विचार पृष्ठमा राख्न सकिन्छ, जसमा केही पूर्वाअनुमान गरेर संकलन गरेका विषयहरु समावेश गरिएका हुन्छन्, तिनीहरुको काम के भयो भन्ने कुराको रिपोर्ट गर्ने हुँदैन ।
अमेरिकाको राष्ट्रपतीय निर्वाचनका समयमा पनि अधिकांश समाचारहरुले विभिन्न खाले पुर्वाअनुमानहरु गरेका थिए तर ट्रम्पको विजयले सबैलाई झस्काएको थियो । त्यस समयमा सञ्चारमाध्यमहरुले ट्रम्पलाई पराजितको बाटोेमा रहेको र हिलारी क्लिन्टनको विजय सुनिश्चित भएको रिपोर्टिङ गरेका थिए तर नतिजा उनीहरुले अनुमान गरेभन्दा फरक आयो ।
यी सबै कुराहरुलाई विश्लेषण गर्दा के थाहा पाउन सकिन्छ भने पत्रकारितामा वास्तविकता नबुझेर सूचना प्रवाह गर्ने अधैर्य बानीको तीव्र विकास भइरहेको छ।
पत्रकारिता क्षेत्रमा इन्टरनेटको प्रवेश हुनुपुर्व एक दिनको समयलाई नै प्राथमिक आधार मानिन्थ्यो । तर अहिले एक मिनेट त्यो भन्दा अझै उत्कृष्ट प्रत्येक सेकेण्डमा गरिएको प्रस्तुतिले नै संस्थाको व्यवसायिकताको छविलाई नै परिवर्तन गरिदिन्छ । कुनै घटना घट्नुलगत्तै वा घटना घट्नुभन्दा पहिलेको क्षणलाई  समाचारमा उर्तान खोज्दा त्यो समाचार थोरै सत्यता र धेरै काल्पनिक हुन जान्छ । यस्ता समाचार संकलनले भोलीवादको मुर्खताको पुष्टि गर्दछ । 
मिडियाले कुनै एक घटनाको निश्चित समय अन्तरमा पुनरावृति गरिरहन्छ भन्ने सिद्घान्त रिर्चड गु्रसीनले 'Premediation : Affect and Mediality After 9/11' पुस्तकमा उल्लेख गरेका छन् । कुनै यस्ता घटनाहरु हुन्छन् जसको प्रतिक्रियाले सबै असुरक्षित र मुलुक संकटमा पर्दछ, यस्ता असुरक्षा र दीर्घकालिन समाधानका आधार पहिल्यान मिडियाले मुख्य भूमिका निर्वाह गर्नुपर्ने हुन्छ । यस्ता अनुमानहरुमा भविष्यमा घट्नसक्ने सम्भावित घटनाहरुका बारेमा जानकारी गराए त्यसबाट हुने क्षती न्यूनीकरणका लागि पुर्व तयारी गर्न सहज हुन्छ । आँधीबेहरी, भूकम्प, परमाणु युद्ध, शेयर बजारमा गिरावट, आतंकवादी हमला, महामारी, मुद्रामा गिरावट जस्ता समाचार शिर्षकहरुले मानिसलाई हुनसक्ने सम्भावित क्षतीबाट बच्न सघाउँछ । 
ग्रुसिन लेख्छन्, ‘प्रिमिडियसन’ ले कुनै भविष्यमा हुने घटनालाई सही दिशामा ल्याउन सक्दैन तर भविष्यमा हुने क्षती कम गर्ने विविध उपायहरुको बारेमा जानकारी गराउनुका साथै त्यसको त्रास र आगामी दिनमा त्यस्ता घटना हुन नदिन अपनाउनुपर्ने सावधानीका बारेमा अवगत गराउँछ । यस्तो समयमा मिडियाको तयारी र पूर्वाअनुमान अनिर्वाय हुन्छ । 
मेरो विचारमा ट्रम्प ट्रमा सन्दर्भमा पनि केही यस्तै प्रतिक्रियाहरु आइरहेका छन् । अमेरिकाको राष्ट्रपतीय निर्वाचनका समयमा पनि अधिकांश समाचारहरुले विभिन्न खाले पुर्वाअनुमानहरु गरेका थिए तर ट्रम्पको विजयले सबैलाई झस्काएको थियो । त्यस समयमा सञ्चारमाध्यमहरुले ट्रम्पलाई पराजितको बाटोेमा रहेको र हिलारी क्लिन्टनको विजय सुनिश्चित भएको रिपोर्टिङ गरेका थिए तर नतिजा उनीहरुले अनुमान गरेभन्दा फरक आयो । 
अनुमानका भरमा लेखिएका समाचारहरुमा पाठकले पढ्न समय लगानी गर्दैनन् र कुनै परिणामको आशा पनि गर्दैनन । उनीहरुले भविष्यवाणीभन्दा पनि एक नक्साको जस्तै काम गरिरहेका हुन्छन्, जसले आम पाठकलाई आगामी दिनमा हुने घटनाहरुको सूचकको रुपमा सेवा गरिरहेका छन् ।
अहिले अनुमानकारिताले तेस्रो संभावित कारण तर्फ अग्रसर गराइरहेको छः जोखिम न्यूनीकरण । अनुमान पत्रकारिता लास भेगास र वाल स्ट्रिटका जुवाडेहरुले दाउ लगाए जस्तै हो जसमा अधिक जोखिम हुन्छ । त्यहाँ कसैको जित र कसैको पराजय निश्चित हुन्छ । यसमा कसैको अनुमान सही निस्कन्छ जसले हामीलाई फेरि अनुमानप्रति आश्वस्त पार्दछ । मिडियामा अत्यधिक मात्रामा आएका अनुमानमध्ये कुन अनुमान गलत भयो भन्ने केहीले ध्यान दिएका हुन्छन् । 
जसले गरेका अनुमान सही सावित भए उनीहरुले आफूलाई विजेता मान्ने गर्दछन् र फेरि अनुमान गर्न अग्रसर हुन्छन् । तर जसका अनुमान गलत भए उनीहरु भने शान्त रहन्छन् । यस्तो अनुमानबाट थोरै गुमाउँछन् तर धेरै लाभ हात पार्दछन् । 
यस्ता अनुमानका भरमा लेखिएका समाचारहरुमा पाठकले पढ्न समय लगानी गर्दैनन् र कुनै परिणामको आशा पनि गर्दैनन् ।
विगतमा कुनै पत्रकारले आफूले गरेका रिपोर्टिङ गलत भयो, स्रोत भ्रष्ट भयो र तरिकाहरु मिलेन भने त्यसले सदाका लागि सत्य र विश्वसनियता गुमाउनु पथ्र्यो । तर अहिलेको अनुमान पत्रकारिताको युगमा यस्ता मान्यताहरु लोप भइसकेका छन् । समाचारमा सत्यतथ्य समाचार संकलन गर्नुभन्दा पनि अनुमान गर्नुपर्ने कुराहरु आचारसंहितामा उल्लेख गरिएको छैन ।
पेसागत पत्रकार समाजले भनेको छ, पत्रकारले कुनै कुरा अनुमानका आधार लेख्नु भनेको हिंसा गर्नुभन्दा पनि ठुलो जोखिम हो । आचारसंहितामा अनुमानका विषयमा त्यस्तो कुनै कुरा उल्लेख गरेको छैन । 
निश्चितरुपमा यी सबै अनुमानहरुमा राष्ट्रपतिको ठुलो भूमिका रहेको छ । उनको अप्रत्यासित विजयले गर्दा नै मानिसहरुमा अबको नेतृत्वले आगामी दिनमा के गर्छ भन्ने अनुमान गर्न बाध्य बनाएको छ । ट्रम्पका यस्ता आश्चर्यजनक व्यवहारले पत्रकारलाई कसरी रिपोर्टिङ गर्ने भन्ने अन्यौल सिर्जना गरेको छ । यसैमाझ अनुमान पत्रकारिताले पत्रकारलाई समाचार लेख्न समाधान दिएको छ की ट्रम्पले के गरिरहेका छन् र आगामी दिनमा के गर्नेछन् ? ट्रम्पले विगतमा गरेका कामहरुबाट नै आगामी दिनमा उनले के गर्लान भन्ने अनुमान लगाउने गरेका छन् । 
यस्तो अभ्यासले अनुमान पत्रकारिताका केही लाभदायिक मुल्यहरु तय गरेको छ ।  यसले  आगामी दिनमा के गर्ने भन्ने परिदृश्य तथा सकारात्मक सम्भावनाका तथा सम्भावित परिणाम हासिल गर्न सहज गर्दछ । यस्ता अनुमानका भरमा लेखिएका समाचारहरुमा पाठकले पढ्न समय लगानी गर्दैनन् र कुनै परिणामको आशा पनि गर्दैनन । उनीहरुले भविष्यवाणीभन्दा पनि एक नक्साको जस्तै काम गरिरहेका हुन्छन्, जसले आम पाठकलाई आगामी दिनमा हुने घटनाहरुको सूचकको रुपमा सेवा गरिरहेका छन् । तर, अधिकांश अनुमानका आधारमा लेखिएका यस्ता समाचार सामग्रीहरुले यो ढाँचा अंगीकार गर्नुको साटो हाम्रो दिमागमा डर तथा आकांक्षा पैदा गरिदिन्छ ।
अब अर्कोपटक तपाई नेटवर्क समाचारहरु हेर्नुभयो वा पढ्नुभयो भने त्यसमा के—के भयो भन्ने विषयमा तयार पारिएका रिपोर्ट र के हुनसक्छ भन्ने विषयबीचको अनुपात ध्यान दिनुहोला । के त्यो अनुपातसँग सन्तुष्ट हुनुहुन्छ? यदि त्यसो हो भने होला र हुनसक्छ तथा सम्भव र सायद बीचको अनुपातबाट कस्तो सन्तुष्टी प्राप्त गर्नुहुन्छ?  के त्यो सन्तुष्टि कथा पढेजस्तै हुन्छ? यदि त्यसो भयो भने उपन्यासकारहरु वा भविष्यवक्ताहरु अनुमान गर्न र पत्रकारले सत्यतथ्य समाचार संकलन गर्न छोड्नुहुदैन । मेरो विचारमा यी दुई विधाहरुलाई फरक बनाउन आवश्यक छ । किनभने सत्यता, कल्पना, झुठ, षडयन्त्र र अनुमानले हामी कसरी राजनीतिक रुपमा परिवर्तन भइरहेका छौं भन्ने विषयको बहस र यस्ता विषयहरुलाई पहिचान गरेर कसरी अघि बढ्ने भन्ने अभ्यास एक सक्षम पत्रकारले जारी राख्नुपर्दछ । 
मलाई यस्ता कुराको अनुमान सजिलै लगाउन सक्छु की अधिकांश झुठा समाचारहरु र जालझेलको सिद्दान्तहरु कुनै एक व्यक्तिको अनुमानबाट सुरु भएका हुन र समयसँगै एकबाट अर्कोमा बोलीचालीमा रुपमा वा अनलाइन माध्यमबाट फैलन थाले र निरन्तर पुनरावृति र फैलावटले आधारभूत वैधता प्राप्त  गर्यो । के पत्रकारहरु नजानेर नै यस्तो काममा संलग्न भएका हुन? म परिकल्पनाहरु गर्नसक्छु तर त्यो विशुद्ध अनुमान हुनेछ । 
क्रिस्टी वामपोल, फ्रेन्च अफ प्रिन्सटनका सह–प्राध्यापक हुन् । उनले ‘रुटेडनेस्ः द र्यामीफिकेसन अफ मेटाफोर’, द अदर सिरियसः यस्से फर ल न्यू अमेरिकन जेनेरेसन पुस्तक लेखेका छन् । उनको ‘डिजेन्रेटिभ रियालिजमः नोभेल यज नेसन इन ट्वान्टी फस्र्ट सेन्चुरी फ्रान्स’ नामक पुस्तक प्रकाशोन्मुख छ । 
मोफसलको रहर पत्रकारिता 
– शिवशरण ज्ञवाली 
मोफसलका मानिस स्थानीय समाचार तथा सूचनाका यति धेरै भोका छन् कि उनीहरू बिहान पाँच बजेदेखि नै स्थानीय रेडियोमा बज्ने समाचार र अलि अबेर ढोकामा आइपुग्ने पत्रपत्रिकाको प्रतिक्षामा देखिन्छन्। राष्ट्रिय सञ्चार माध्यमबाट संप्रेषित समाचारमा भने उनीहरूको त्यति धेरै चासो देखिँदैन। स्थानीयहरू आफ्नै मुद्दा खोज्दा रहेछन्, काम अनि नाम खोज्दा रहेछन्, सञ्चार माध्यममा। सायद मोफसलको पत्रकारिताको जग मानिसहरूको यिनै चाहनाले निर्माण गरेका होलान् । 
आज देशका प्रायःजसो जिल्ला सदरमुकाम र गाउँगाउँमासमेत दैनिक, साप्ताहिक र एफएम रेडियोहरू सञ्चालनमा छन् । तर उद्योगधन्दाको अभावको सानो बजारमा सञ्चालित सञ्चार माध्यमले मुनाफा कमाउने भन्ने त कुरा भएन तर आर्थिक ‘ब्यालेन्स’मा चल्नु नै ठूलो कुरा हुन्छ।
मोफसलको पत्रकारिता चुनौती नै चुनौतीको बीचबाट अगाडि बढिरहेको छ । विरलै अवसर छन् । स्थानीय पत्रकारमध्ये केही मात्र राष्ट्रिय सञ्चार माध्यममा जोडिएका छन् । उनीहरूले समाचार तथा केही विज्ञापन केन्द्रमा पठाउँछन् र आफूलाई थोरै व्यावसायिक बनाउने कोसिसमा छन् । साइडमा अर्को केही गर्दै समाचार लेख्नेले अलिक सजिलो महसुस गरेका भए पनि यसमै समर्पितको भने अवस्था मोफसलमा नाजुक नै छ । अधिकांश पत्रकार रहर तथा नामका लागि मात्र काम गर्न विवश छन् । न त भविष्य नै सुखद छ न त वर्तमान नै । तर पनि आकांक्षा उच्च छ, भलै टिकाउ दिगो छैन । हरेक व्यक्ति आफ्नो भविष्यको सुनिश्चितता चाहन्छ तर आफ्नो भविष्य नै सुनिश्चित छैन भने ऊ पेसाप्रति कसरी समर्पित भएर लाग्न सक्छ ? अवश्य पनि सक्दैन । यही कारण हरेक वर्ष २÷४ जना पत्रकार यस क्षेत्रबाट पलायन भइरहेको पाइन्छ । तापनि युवाहरूको एउटा तप्का मोफसलको पत्रकारितामा समर्पित भएर लागेको छ । मोसफलको पत्रकारिता आज जुन अवस्थामा गतिशील भएको छ, त्यसमा यी समर्पित युवाको नै सबैभन्दा ठूलो हात छ ।
आज देशका प्रायःजसो जिल्ला सदरमुकाम र गाउँगाउँमासमेत दैनिक, साप्ताहिक र एफएम रेडियोहरू सञ्चालनमा छन् । तर उद्योगधन्दाको अभावको सानो बजारमा सञ्चालित सञ्चार माध्यमले मुनाफा कमाउने भन्ने त कुरा भएन तर आर्थिक ‘ब्यालेन्स’मा चल्नु नै ठूलो कुरा हुन्छ। नियमितरूपमा आफ्ना कर्मचारीलाई तलब खुवाउन सक्नु नै मोफसलको पत्रकारिताको मुनाफा, व्यावसायिकता र ठूलो आर्थिक उपलब्धि पनि हो । शुभकामना, श्रद्धाञ्जलि, बधाई, आवश्यकता आदि नै यहाँका विज्ञापनका नियमित स्रोत हुन्। दसैं, तिहार, नववर्ष, वार्षिक उत्सव लगायतका समयमा निकै अनुरोध गरेर ५ सय दररेट वा त्यो थोरै बढी दररेटका विज्ञापन सञ्चार माध्यमले प्राप्त गर्दछन् । त्यस्ता विज्ञापन प्राप्त गर्नका लागि पनि प्रकाशक सम्पादकले डेस्क छाडेर विज्ञापन संकलकको काम गर्नुपर्छ। यसरी उठाइने विज्ञापनले नै यस्ता सञ्चार माध्यमको प्राण धानेका छन्। कतिपय सञ्चार माध्यम सहकारीबाट सञ्चालित छन् र उनीहरू सञ्चार माध्यमबाट भन्दा पनि सहकारीकै माध्यमबाट पत्रकारितालाई व्यावसायिक बनाउन सकिन्छ कि भनेर लागेका छन् । कतिपय बेला सञ्चार माध्यममा विज्ञापन नै समाचारका रूपमा दिएर व्यावसायीको निःशुल्क सेवा गरी अनि विज्ञापन लिन पनि पत्रकारिता विवश छ। यदि यसो नगर्ने हो भने ससाना विज्ञापन पनि प्राप्त हुँदैनन् । 
मोसफलमा दक्ष पत्रकार भएनन् भन्ने कुरा पनि समय समयमा सुनिन्छ। होऊन् पनि कसरी? एक त राम्रो गर्ने बित्तिकै कोही पनि यहाँ बस्न चाहँदैन भने दोस्रो व्यवस्थापन पक्षले पनि उसलाई राम्रो तलब दिएर टिकाइराख्न सक्दैन। बरु उसका ठाउँमा दुईजना जनशक्ति थपेर रहरको पत्रकारिता गर्न चाहन्छ। एकहप्ते तथा पन्ध्रदिने तालिम लिएर पत्रकारितामा धेरै युवा होमिएका छन्। त्यसकारण दक्षताको कुरा अलि बढी उठ्ने गरे पनि त्यसको चित्तबुझ्दो उत्तर खोज्न गाह्रो छ । प्रकाशक पनि उपल्लो शैक्षिक योग्यता भएको भन्दा दश कक्षा उत्तीर्ण गरेको व्यक्तिलाई ल्याउन खोज्छन्। 
त्यसो त पत्रकारिताका तालिम विभिन्न संघसंस्थाले सञ्चालन गर्दछन्। पत्रकार महासंघका शाखाले पनि बेलाबेला यस्ता तालिम आयोजना गर्छन् भने राजनीतिक दल निकटका पत्रकारका संगठन क्रान्तिकारी पत्रकार संघ, प्रेस युनियन, प्रेस चौतारीले पनि गाउँका दूरदराजमा पत्रकारिता तालिम सञ्चालन गरेका खबर आइरहेका हुन्छन्। तर यस्ता तालिममा भाषिक तालिम भने विरलै दिइन्छ। भाषाप्रतिको उपेक्षा अलि बढी छ । यसो हुनुका दुईवटा कारण देखिन्छन् ः पहिलो भाषाको बोध र अभिव्यक्ति तथा यसको प्रयोगसम्बन्धी ज्ञान आफैमा अप्ठेरो विषय हो र सिक्न निकै लामो समय र अध्ययनशीलता आवश्यक पर्छ, जुन मोफसलका पत्रकारमा पाइन्न। दोस्रो नेपाली भाषा त हो नि जानिएकै छ नि भन्ने मानसिकता अधिकांशमा रहेको छ । 
त्यसो त पत्रकार स्वयंमा अध्ययनशीलताको पनि अभाव छ । यसका कारण सोचेजति प्रगति पनि हुन सकेको छैन । अरु त कुरा छोडौं राष्ट्रिय तथा स्थानीय पत्रपत्रिकाको अध्ययन गर्ने बानी पनि पत्रकारमा कमै छ । धैर्यको पनि अभाव छ ।
भाषा एक मात्र अभिव्यक्तिको माध्यम हो र यो जानिएन बुझिएन भने पत्रकारितामा राम्रो गर्न सकिँदैन भन्ने चेतनाको विकास अझै हुन सकेको छैन। तापनि सुखद कुरा के हो भने पत्रकारितामा लाग्ने अधिकांश युवाले आफ्नो शैक्षिक स्तरको तुलनामा निकै राम्रो अभिव्यक्तिको प्रयत्न भने गरेका छन्। तथापि त्यसमा परिष्कार ल्याउन भने धेरै बाँकी छ। त्यसो त त्रिभुवन विश्वविद्यालयको मानविकी संकायको स्नातक तृतीय वर्षमा एक वर्षको एक सय पूर्णांकको पत्रकारिता विषयमा आज गाउँगाउँमा स्थापित क्याम्पसमा आकर्षणको विषय बनेको छ तथापि त्यो केवल विद्यार्थीको अंक प्राप्तिको लालसामा सीमित हुँदा प्रतिफल दिन करिब करिब असफल छ । 
त्यसो त पत्रकार स्वयंमा अध्ययनशीलताको पनि अभाव छ । यसका कारण सोचेजति प्रगति पनि हुन सकेको छैन । अरु त कुरा छोडौं राष्ट्रिय तथा स्थानीय पत्रपत्रिकाको अध्ययन गर्ने बानी पनि पत्रकारमा कमै छ । धैर्यको पनि अभाव छ । खोज समाचारमा नेपाली पत्रकारिता नै पछाडि छ भने जिल्ला तथा मोफसलको पत्रकारितामा यसतर्फ लागेन भन्नु अतिवादिता नै हुन्छ । औपचारिक समाचारमा पनि पत्रकार चुकेका छन् । उनीहरू हाजिरी गरेर मात्र फर्किन्छन् र थप अनुसन्धान विना नै समाचार बनाउँछन् । वास्तवमा त्यहाँ के भयो भनेर जान्ने धैर्य देखिँदैन। एउटा सम्पादक आफै व्यवस्थापक, टाइपिस्ट, संवाददाता सबै र अर्काे क्षेत्रको पेसाकर्मी पनि बन्नुपर्दाको कारण पनि यस्तो भएको हो । अनि अधिकांश औपचारिक कार्यक्रमको समाचारको स्वरूप कसले कार्यक्रम सञ्चालन ग¥यो, कसले अध्यक्षता ग¥यो, कसले स्वागत तथा समापन मन्तव्य व्यक्त ग¥यो, कुनकुन वक्ताहरू बोले भन्ने किसिमको हुन्छ । जतिसुकै गरिमामय र समाजलाई सकारात्मक प्रभाव पार्ने समाचार पनि कहिलेकाहीं यी कुरामै सीमित हुन पुग्छन् । यी कुरा संकलनका लागि सबै सञ्चार माध्यमबाट प्रतिनिधित्व गर्दै एकजना पत्रकार नै कार्यक्रममा सहभागी भएमात्र पुग्छ । उसले बनाएको समाचारले नै सबै सञ्चार माध्यममा पुग्छ। औपचारिक समाचारलाई फरक कोणबाट उठाएको पाइँदैन। त्यसैले पत्रकारितामा विविधता छैन। विविधता केवल विषयवस्तुमा मात्रै होइन, प्रस्तुतिमा पनि छैन । 
त्यसो त समाचार छापिन्छ पनि स्थानीय स्तरमा । कथं कदाचित समाचारको विषय थोरै मात्र पनि चुह्यो भने निकै ठूलो दबाबको सामना गर्नुपर्दछ । राजनीतिक पार्टी तथा स्थानीय पहुँचवालाबाट यस्तो दबाबको सामना मोफसलको पत्रकारिताले गरिरहेको छ । बरु सरकारी संस्थाका समाचार लेख्दा पत्रकारहरूले त्यति धेरै दबाबको सामना गर्नुपर्दैन। कहिलेकाहीं त राजनीतिक दलकै नेताले समाचार सम्पादन गरिरहेका छन् कि जस्तो पनि लाग्छ, समाचार हेर्दा। प्रस्टै महसुुस हुनेगरी राजनीतिक दल निकट भएर सञ्चार माध्यम सञ्चालित छन् । यसरी राजनीतिक आड नलिने हो भने एकातिर सीमित विज्ञापन पनि प्राप्त नहुने डर हुन्छ भने अर्कोतिर परिआउँदा राजनीतिक दलले पत्रकारको बचावट पनि गर्दैन।
पत्रकारितामा हामफाल्न रहर गर्ने मानिस धेरै छन् । उनीहरूको सोचाइले व्यक्ति विशेषका ‘फिचर’ लेखेर ‘पेइड’मा पत्रकारिता चलाउने कुराको सीमा नाघ्न सकेको छैन। त्यसकारण कतिपय पत्रपत्रिका दर्तामै सीमित छन् कतिपय एक दुई अंक प्रकाशन गरेर हराएका पनि छन्। केहीले भने आफूलाई जेजस्तो अवस्थामा भए पनि निरन्तरता दिइरहेकै छन् । प्राविधिक, आर्थिक तथा जनशक्तिको सीमितता जस्ता विविधखाले चुनौतीका बीचमा पनि मोफसलको पत्रकारिताले आफ्नैखाले गोरेटो निर्माण गरिरहेको छ ।
स्थानीय केही पहुँचवाला आफैमा जब्बर हुन्छन्। राज्य त उनीहरूका अगाडि निरीह बनेको हुन्छ भने पत्रकारहरूले कसरी लेखून् उनीहरूका समाचार। समाचारकै कारण असुरक्षा हुन्छ भने कोही पनि त्यस्ता समाचार खोज्ने दुस्साहस गर्न सक्दैन र गर्नु हुँदैन पनि। त्यसो त पत्रकारमा आफूले लेखेको समाचारमा दोषी देखिएको पक्षलाई कारबाही नै गर्न खोज्ने प्रवृत्ति पनि पाइन्छ। प्रायोजित किसिमले पनि समाचार लेखिएका उदाहरण पाइन्छ। यसले असुरक्षा बढाएको छ। फकाउने र चुनौती सिर्जना गर्ने काम बराबर हुन्छ मोफसलमा। त्यसकारण आयोजकहरूले पत्रकारहरूलाई मञ्चमै बोलाएरै आसनग्रहण गराउने र बोल्ने समयसमेत उपलब्ध गराएका हुन्छन् चाहे सरकारी कार्यालयहरूका कार्यक्रम होऊन् अथवा निजी संघसंस्थाका । दुवैले यसो गरिरहेका हुन्छन् ।
मोफसलको पत्रकारिताको सबैभन्दा ठूलो सबलता भनेको यसले विकास पत्रकारिताको अवधारणा समातेको छ। बाटोघाटो तथा पुलपुलेसा निर्माण, स्थानीय कृषिजन्य तथा व्यावसायिक उत्पादन, पशुपालन, घरेलु उद्योगको विकास आदिमा प्राप्त सफलतालाई मोफसल पत्रकारितामा प्राथमिकताका साथ सम्प्रेषण गरिन्छ । यसले के देखिन्छ भने सकेसम्म स्थानीय समाचारलाई नै महत्व दिनुपर्छ भन्ने मान्यता जबर्जस्ती रूपमा स्थानीयस्तरमा विकास भएको छ, खाली ठाउँ भर्न कपी एन्ड पेस्टको उद्योग चलाउनुपर्ने बाध्यतालाई स्वीकार्दा स्वीकार्दै पनि। स्थानीय संवाददाताहरूले राष्ट्रिय स्तरमा आफ्नो स्थान निर्माण गर्नका लागि पनि यस्ता समाचार खोज्ने गरेको देखिन्छ । 
पत्रकारितामा हामफाल्न रहर गर्ने मानिस धेरै छन् । उनीहरूको सोचाइले व्यक्ति विशेषका ‘फिचर’ लेखेर ‘पेइड’मा पत्रकारिता चलाउने कुराको सीमा नाघ्न सकेको छैन। त्यसकारण कतिपय पत्रपत्रिका दर्तामै सीमित छन् कतिपय एक दुई अंक प्रकाशन गरेर हराएका पनि छन्। केहीले भने आफूलाई जेजस्तो अवस्थामा भए पनि निरन्तरता दिइरहेकै छन् । प्राविधिक, आर्थिक तथा जनशक्तिको सीमितता जस्ता विविधखाले चुनौतीका बीचमा पनि मोफसलको पत्रकारिताले आफ्नैखाले गोरेटो निर्माण गरिरहेको छ । राज्यले समतामूलक सञ्चार तथा विज्ञापन नीति अपनाएर मोफसलको पत्रकारितालाई थोरै भए पनि प्रोत्साहित गर्ने हो भने स्थानीय जनमत निर्माणको अग्रमोर्चामा स्थानीय पत्रकारिता आउन सक्छ । तर सरकारी निकायले फकाउने तर प्रोत्साहित नगर्ने हुँदा सम्पादकका कहरहरू निकै कष्टप्रद भएका सजिलै बुझ्न सकिन्छ । 
