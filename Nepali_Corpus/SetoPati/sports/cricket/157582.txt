इन्डियन प्रिमियर लिग (आईपीएल) अन्तर्गत दिल्लीले दिएको १८२ रनको लक्ष्य पछ्याएको रोयल च्यालेन्सजर्सविरुद्ध सन्दीप लामिछानेले पहिलो विकेट लिएका छन्।
सुरुमै बलिङमा आएका सन्दिपले आफ्नो दोस्रो ओभरको चौथो बलमा विकेट लिएका हुन्।
१० खेलपछि सन्दीपलाई मैदानमा उतारेको दिल्लीले उनलाई बैंगलोरको जवाफी इनिङको पहिलो ओभरमै बलिङको अवसर दिएको थियो। उक्त ओभरमा सन्दीपले २ रन मात्र दिएको थिए। एउटा चौका लेग वाइ भएको थियो।
यस्तै आफ्नो दोस्रो ओभरको चौथो बलमा बैंलोरका ओपनर पार्थिव पटेललाई ६ रनमा आउट बनाए।
सन्दीपछि बलिङ गरेका ट्रेन्ट बोल्टले आरसीबीका मोइन अलीलार्इ पहिलो बलमै पेभेलियन पठाएका थिए। सन्दीपले डेब्यु गर्न लागेको खेलमा दिल्ली डेयर डेभिल्सले रोयल च्यालेन्जर्स बैंगलोरलाई १८२ रनको चुनौती दिएको थियो ।
फिरोज शाह कोटला मैदान भएको खेलमा टस हारेर ब्याटिङको निम्तो पाएको दिल्लीले रिसभ पन्तको ६१ रनको मद्धतमा मध्यम योगफल बनाउन सफल भएको थियो ।
