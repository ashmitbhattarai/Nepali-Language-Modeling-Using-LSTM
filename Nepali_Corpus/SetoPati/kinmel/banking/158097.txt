महालक्ष्मी विकास बैंक र सिटिजन्स लाइफ इन्स्योरेन्सबीच बैंकासुरेन्स सम्झौता भएको छ।
सम्झौतामा महालक्ष्मी विकास बैंकका प्रमुख कार्यकारी अधिकृत कृष्णराज लामिछाने र सिटिजन लाइफ इन्स्योरेन्सका प्रमुख कार्यकारी अधिकृत पोषकराज पौडेलले हस्ताक्षर गरे।
सम्झौतासँगै बिमा कम्पनीको जीवन बीमा लेख प्राप्त गर्न, प्रिमियम भुक्तानी गर्न, दावी भुक्तानी लगायत सम्पूर्ण सेवा बैंकले प्रदान गर्नेछ।
महालक्ष्मी विकासको चुक्ता पुँजी २ अर्ब ६३ करोड छ। बैंकले चैत्र मसान्त सम्म २५ अर्ब ११ करोड निक्षेप संकलन गरी २१ अर्ब ६४ करोड कर्जा प्रवाह गरेको छ।
