साताको अन्तिम दिन सेयर बजारका सबै सूचक ओर्लिएका छन्। नेप्से ७ तथा सेन्सिटिभ इन्डेक्स १ अंकले ओर्लिए।
त्यस्तै बैंकिङ उपसमूह ३, व्यापार ५, होटल ३१, विकास बैंक ५, जलविद्युत २५, फाइनान्स २, बिमा ६९, अन्य ६ र माइक्रोफाइनान्स १४ अंकले घटेका छन्।
१६१ कम्पनीको ३५ करोड ८८ लाख रुपैयाँको सेयर कारोबार भयो। कारोबारका आधारमा नेपाल लाइफ इन्स्योरेन्स अग्रस्थानमा रह्यो। उसको २ करोड २२ लाखको कारोबार हुँदा मूल्य प्रतिकित्ता ११६६ कायम भएको छ। बुटवल पावरको १ करोड ३५ लाखको कारोबार भयो।
सेयर बजार राताम्मे हुँदा पनि समता माइक्रोफाइनान्सको मूल्य ५.९ प्रतिशतले बढ्यो। सपोर्ट माइक्रोफाइनान्सको ५.८ तथा किसान माइक्रोफाइनान्सको मूल्य ५ प्रतिशतले बढ्यो।
गुमाउनेमा नेरुढे लघुवित्तका लगानीकर्ता अगाडि रहे। जुन कम्पनीको मूल्य ४.२ प्रतिशतले झरेको छ। विशाल बजार कम्पनी, मिथिला लघुवित्तको मूल्य ३ प्रतिशत बढीले घट्यो।
