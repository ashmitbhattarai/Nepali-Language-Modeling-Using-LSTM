सिटिजन्स बैंकले एकैदिन देशका विभिन्न ठाउँमा ६ शाखा कार्यालय संचालनमा ल्याएको छ।
बैंकका प्रमुख कार्यकारी अधिकृत राजनसिंह भण्डारीले सोमबारबाट देशका विभिन्न दुर्गम जिल्लाहरुमा ६ शाखा विस्तार गरिएको जानकारी दिए।
बैंकले इलामको माङसेबुङ, सोलुखुम्बुको लिखुपिके, रामेछापको सुनापति, काभ्रेको तिमाल, सिन्धुलीको हरिहरपुरगढी र धनकुटाको खाल्सा छिन्ताङ सहिदभूमि गरी ६ वटा शाखा विस्तार गरेको हो।
‘सबै नेपालीको बैंक खाता संचालन गर्ने’ सरकारको नीति अनुरुप बैंकले शाखा विस्तारको काममा जोड दिएको प्रमुख कार्यकारी अधिकृत भण्डारीले बताए। बैंकले आगामी आर्थिक वर्ष भित्र प्युठान, रुकुम, हुम्ला, अछाम, कैलालीका विभिन्न स्थानमा पनि शाखा विस्तार गर्ने योजना बनाएको जनाएको छ।
बैंकले हालसम्म देशभर ७४ वटा शाखा, ६९ वटा एटिएम र ९ वटा शाखारहित बैंकिङ एकाईहरुमार्फत आफ्नो सेवा प्रदान गर्दै आएको छ।
