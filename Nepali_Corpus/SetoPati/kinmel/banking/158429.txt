गरिमा विकास बैंकले आफ्नो रेमिट प्रोडक्ट ‘गरिमा रेमिट’ सञ्चालनमा ल्याएको छ।
एक कार्यक्रमका बीच विकास बैंकक सञ्चालक डा.आनन्द प्रसाद श्रेष्ठले रेमिटको उद्घाटन गरे। उद्घाटन कार्यक्रममा बोल्दै श्रेष्ठले विकास बैंकले ग्राहकहरुलाई प्रदान गर्ने सेवाहरुमा विविधिकरण गर्दै जाने उद्देश्यले यो सेवा थालिएको बताए।
देशका विभिन्न स्थानहरुमा रहेका गरिमा रेमिटका एजेण्टहरु मार्फत एक स्थानबाट अर्को स्थानमा सहज रुपमा रकम स्थानान्तरण गर्न सकिने छ।
बैंकका प्रमूख कार्यकारी अधिकृत गोविन्दप्रसाद ढकालले बर्तमान प्रतिश्पर्धात्मक वातावरण, सेवाको विविधकरण तथा ग्राहकको आवश्यकतालाई मध्यनजर गर्दै रेमिट्यान्स सेवा थालिएको बताए।
काठमाण्डौं लाजिम्पाटमा केन्द्रीय कार्यालय रहेको विकास बैंकका देशभर ५७ वटा शाखा कार्यालय संचालनमा छन्।
बैंकले छिट्टै नै झापाको दमक, काठमाण्डौंको नयां बानेश्वर, भक्तपूरको सुर्यविनायक, ललितपूरको कूमारीपाटी, रुपन्देहीको योगीकुटी, कैलालीको धनगढी, बांकेको नेपालगञ्ज, दाङ्गको घोराही र पोखराको रामबजारमा समेत शाखाकार्यालय स्थापना गर्ने जनाएको छ।
हाल बैंकको चूक्ता पुंजी २अर्ब ५३ करोड छ।
