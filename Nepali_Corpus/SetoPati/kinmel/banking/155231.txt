जनता बैंक नेपालले इलाममा शाखा कार्यालय संचालनमा ल्याई कारोबार थालेको छ।
इलाम नगरपालिका ७, निकुञ्ज पथमा रहेको यो बैंकको १०८ औं शाखा हो। यस शाखाबाट पनि अन्य शाखाहरुमाझै आधुनिक बैंकिङ्ग सेवाका साथै रेमिट्यान्स सेवा र बैंकासुरेन्स सेवा लिन सकिने छ।
इलाम नगरपालिका तथा आसपासमा रहेका उद्यमी, व्यवसायी तथा सर्वसाधारणमा सहज बैंकिङ्ग सेवा पुर्याउने पहलस्वरुप शाखा स्थापना गरिएको बैंकले जनाएको छ।
योसँगै जनता बैंकका शाखा सञ्जाल १०८ पुगेको छ। ३३ शाखारहित बैंकिङ्ग सेवा, २ सिमित बैंकिङ्ग ईकाइ तथा २ एक्सटेन्सन काउन्टर र ६९ एटिएमबाट बैंकले सेवा प्रदान गरिरहेको छ।
