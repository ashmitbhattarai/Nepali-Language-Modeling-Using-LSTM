डेनिस ब्राण्ड टुबोर्गले पहिलो सांगीतिक अभियानको सफलता पश्चात ‘टुबोर्ग ओपन’फेरि आयोजना गर्ने घोषणा गरेको छ।
ख्यातिप्राप्त संगीतकारहरुसँगको सहकार्यमा विश्वव्यापी सन्देश पुग्नेगरी ‘टुबोर्ग ओपन’ आयोजना हुने कम्पनीले जनाएको छ।
यस अभियानमा विश्वभरका प्रत्येक सहयोगी कलाकारले आफ्नै स्थानीय संस्कृति र विविधता झल्काउने शब्दहरुमार्फत ‘ओपन टु मोर’हुन प्रेरित गर्नेछन्।
यसका लागि अमेरिकी निर्माता तथा डिजे ‘डिप्लो’ र डेनमार्कका लोकप्रिय कलाकार ‘मो’ सँगै मिलेर ‘स्टे ओपन’ नामक ‘ट्र्याक’  रचना गरेका छन्। जसमा, विश्वभरका कलाकारहरुलाई ‘ओपन टु मोर’हुनुको औचित्य आफ्नै शब्दमा प्रस्तुत गरी पुनःलेखन गर्ने निम्तो गरिएको छ।
यस वर्षको अभियानमा पनि संलग्न हुन पाउँदा उत्साहित भएको डिप्लोले जनाएका छन्। यो ट्र्याक अभियानलाई सुहाउँदो भएको बताउँदै उनले विश्वभरका कलाकारहरुले एउटै विचारलाई आ– आफ्नै धारणामार्फत पुष्टि गर्ने बताए।
डेनिस गायक तथा गीतकार ‘मो’ले आफुसँग भएको ट्र्याक पूर्ण रुपले फरक भएकाले उत्साह थपेको बताएका छन्।उक्त विश्वव्यापी ट्र्याक ११ मे २०१८ मा प्रदर्शनी हुनेछ। जसमा विश्वव्यापी कलाकारको ‘ओपन टु मोर’ भएका कथाहरु समाविष्ट हुनेछ।
वर्षको अन्त्यमा डिप्लो र मो तथा स्थानीय कलाकारहरुको साथमा लाईभ सांगीतिक कार्यक्रम गरि अभियान समापन गरिने टुवोर्गले जनाएको छ।
टुबोर्गका अन्तर्राष्ट्रिय बजार प्रबन्धक मिलन शाहले यस वर्षको टुबोर्ग ओपन अभियान मार्फत विश्वभरका मानिसलाई ‘ओपन टु मोर’ हुन प्रोत्साहन हुने विश्वास व्यक्त गरे। जिज्ञासु हुन, वरिपरिको संसार घुम्न, नयाँ अनुभवहरु संकलन गर्न र अरुसँग बाँड्न यसले प्रोत्साहनगर्ने उनको भनाइ छ।
