फिफा विश्वकप २०१८को लागि कोकाकोलाले आफ्नो प्रायोजित थिम ‘कलर्स’ नामक गीत सार्वजनिक गरेको छ।
यो गित अमेरिकी पप स्टार जेसन डेरुलोको लेखन तथा गायनमा छ। उनको यो संगीतले विश्वकपमा नयाँ उत्साह प्रदान गर्ने कोकाकोलाले जनाएको छ। जेसन डेरुलो एक विश्व प्रसिद्ध पप गायक हुन्।
उनले यो अफिसियल भिडियो ‘कलर्स’ छायाँकनको क्रममा आफ्नो जन्मभूमि हाइटी पुगेर तयार गरेका हुन्। यो गित फिफा विश्वकपको २०१८ लागि कोकाकोला एन्थम रहेको छ। डेरुलोले सोसल मिडियामा गीतको भिडियो हाल्दै लेखेका छन् ‘मैले यो गीत लेख्दा दिमागमा एकताको बिचार गर्दै लेखेको हुँ।’
हाइटियन मूलकै प्रसिद्ध गायक तथा अभिनेता वाईक्लेफ जेनको पनि यस भिडियोमा गितार बजाउँदै गरेको छोटो उपस्थिति देख्न सकिन्छ। यस भिडियोमा संसारभरका मानिसहरू आ(आफ्नो सम्बन्धित राष्ट्रिय झण्डा समातेर सुन्दर खेलको सबैभन्दा ठुलोे टूर्नामेंट मनाउन अगाडि बढिरहेको देख्न सकिन्छ।
कोकाकोला बिगत ४० बर्षदेखि फिफा विश्वकप फुटबलसँग जोडिदै आईरहेको छ।
Link of the video: https://www.youtube.com/watch?v=p6E9R9qv1No
