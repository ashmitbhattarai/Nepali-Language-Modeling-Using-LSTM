आउटरिच नेपालले आन फुटसल २०१८ को उपाधि पाएको छ। फाइनलमा मिडिया बास्केटलाई २ का विरुद्ध ७ गोलको विशाल अन्तरले हराउँदै आउटरिचले यो उपाधि जितेको हो।
आन फुटसलको फाइनल खेल यही बैशाख २९ गते फिल्ड फुटसल, सानेपामा सम्पन्न भएको थियो। फाइनलमा प्रवेशको लागि आउटरिचले वेलकम एडभरटाइजिङलाई सेमिफाइनलमा पराजित गरेको थियो। आउटरिच नेपाल टिमले आफ्नो समुहमा दोस्रो स्थान रहेर नक–आउट चरणमा प्रवेश गरेको हो।
यो टिमले बलियो प्रतिद्वन्दीहरु मिडिया हवलाई राउण्ड अफ १६ मा, कान्तिपुरलाई क्वार्टर फाइनलमा र वेलकमलाई सेमीफाइनलमा पराजित गर्दै फाइनलको यात्रा तय गरेको थियो।
