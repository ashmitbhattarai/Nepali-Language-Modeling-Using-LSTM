भारतीय प्रधानमन्त्री नरेन्द्र मोदीले नेपालका प्रधानमन्त्री केपी शर्मा ओली लाई ‘मेरे भाइसाब’ शब्दले सम्बोधन गरेका छन्।
मोदीले जनकपुरमा आफ्नो स्वागतकालागि आएको भन्दै प्रधानमन्त्री ओलीलाई धन्यवाद दिए। साथै मन्दिरमा पूजाका लागि व्यवस्था मिलाएकोमा आभार व्यक्त गरे।
मोदीले जानकी मन्दिरको चरणमा आउन पाउँदा खुसी लागेको बताए। उनले भारतको पहिलो प्रधानमन्त्री जनकपुर आएको बताए।
मोदीले आफ्नो जनकपुरमा भएको सम्मान हजारौँ वर्षको दुई देशको इतिहासको सम्मान भएको उल्लेख गरे। साथै उनले अयोध्या र जनकपुरबीच सुरू हुन लागेको सिधा बस सेवाले करोडौं यात्रीलाई जोड्ने बताए।
