नेपाली कांग्रेसले प्रदेश नम्बर २ का मुख्यन्त्रीको अभिव्यक्तिबारे प्रधानमन्त्रीको धारणा अस्पष्ट भएको बताएका छन्।
प्रदेश २ को सरकार एमाले समर्थनमा बनेको उल्लेख गर्दै कांग्रेस सांसद मिनेन्द्र रिजालले संसदमा प्रधानमन्त्रीको जवाफ मागेका हुन्।
‘दुई नम्बर प्रदेशमा प्रधानमन्त्रीको पार्टीको समर्थनमा सरकार बनेको छ। मुख्यमन्त्री कुटनीतिक मर्यादा विपरीत अभिव्यक्ति दिनुहुन्छ। अनि संसदमा प्रधानमन्त्री बेठिक गर्नुभयो भन्नुहुन्छ’, रिजालले भने, ‘प्रदेशमा आफ्नै समर्थनको सरकारले कुटनीतिक मर्यादा विपरीत काम गर्ने यहाँ बेठिक भन्ने?, यो के हो? हामी अस्पष्ट भयौं जवाफ दिनुपर्यो।’
रिजालले भारतीय प्रधानमन्त्रीको नेपाल भ्रमणका बेला अभिव्यक्ति स्वतन्त्रमा समेत अंकुश लगाउन खोजिएकोमा आपत्ति जनाए।
‘भारतीय प्रधानमन्त्री स्वागत छ। नाकाबन्दी भुलेका छैनौं’, भन्न पनि नपाइने?’, रिजालले प्रश्न गरे।
 
