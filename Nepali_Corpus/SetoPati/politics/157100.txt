 
नेपाल भ्रमणको सिलसिलामा जनकपुरधाममा आएका भारतीय प्रधानमन्त्री नरेन्द्र मोदीको स्वागतका लागि महोत्तरी जिल्लाबाट सर्वसाधारणहरु जनकपुरतिर हिँडेका छन्।
मोदीको स्वागतका लागि महोत्तरी जिल्लाका १० नगरपालिका र पाँच गाउँपालिका गरी १५ वटै स्थानीय तहका प्रतिनिधिसहित सर्वसाधारण जनकपुरधामतिर लागेका हुन्।महोत्तरीको प्रत्येक स्थानीय तहबाट ८/१० वटा बस, दर्जनभन्दा बढी जीप, कार र सयौँ मोटरसाइकल जनकपुरतर्फ प्रस्थान गरेको राससले जनाएको छ।
दुई दिनअघि प्रदेश नं २ का गृहमन्त्री ज्ञानेन्द्रकुमार यादवले मोदीको स्वागतका लागि सर्वसाधारणलाई लिएर अनिवार्य उपस्थित हुन स्थानीय निकायप्रमुखलाई निर्देशन दिएका थिए।  आज बिहानैदेखि महोत्तरीका प्रत्येक सडकखण्डमा जनकपुर जाने सवारीसाधन र व्यक्तिको ठूलो भीड लागेको छ।रासस
