परराष्ट्रमन्त्री प्रदीप ज्ञवालीले भारतीय प्रधानमन्त्री नरेन्द्र मोदीको नेपाल भ्रमणबारे संसदलाई जानकारी गराएका छन्।
मोदी आउँदो २८ गते नेपाल आउँदैछन्। भ्रमणका क्रममा उनले जनकपुर र मुक्तिनाथमा पूजा गर्ने कार्यक्रम राखिएको छ।
परराष्ट्र मन्त्री ज्ञवालीले जनकपुरमा प्रधानमन्त्री केपी शर्मा ओली र मोदीले संयुक्त रूपमा रामायण सर्किटको उद्घाटन गर्ने कार्यक्रम रहेको जानकारी दिए।
त्यस्तै दुई प्रधानमन्त्रीले जनकपुर अयोध्या सिधा बस सेवाको उद्घाटन गर्ने कार्यक्रमसमेत राखिएको ज्ञवालीले जानकारी दिए।
मोदीले नेपालमा रहँदा उच्च राजनीतिक भेटवार्ता गर्ने कार्यक्रम छ।
संसदको विशेष समयमा नेपाल मजदुर किसान पार्टीका प्रेम सुवालले मोदीको नेपाल भ्रमणबारे जानकारी माग गरेका थिए।
 
 
