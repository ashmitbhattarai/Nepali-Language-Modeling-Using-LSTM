बनेपामा नेवारी समुदायले मनाउने प्रसिद्ध चण्डेश्वरी जात्रा मंगलबारदेखि सुरू भएको छ।
हरेक वर्ष बुद्ध पूर्णिमाका दिन बनेपामा चण्डेश्वरी जात्रा हुने गर्दछ ।
सांगा , नाला, धुलिखेल , चौकोट , पनौती लगायतका काभ्रे जिल्लाका ८ वटा नेवार बस्तीमा एकैसाथ जात्रा हुने गर्दछ ।
चण्डेश्वरीदेवीले दैत्यराज चण्डासुरको बध गरेको खुसियालीमा चण्डेश्वरी जात्रा हुने गरेको संस्कृतविद् ज्ञानकाजी मानन्धरले बताए।
वंशावलीअनुसार सत्ययुगदेखि जात्रा हुने गरेको उल्लेख गर्दै उनले चण्डासुर दैत्यको बध भएपछि देवलोकमा देवी चण्डेश्वरीको बाजागाजासहित जात्रा गरिएकाले सो जात्राको परम्परा सुरू भएको जानकारी दिए।
संस्कृतविद् मानन्धरले नेपाल संवतको सुरूवातदेखि नै नेपालमा जात्राको सुरूवात भएको जानकारी दिए।
हेर्नुहोस् तस्बिरमा:
               

