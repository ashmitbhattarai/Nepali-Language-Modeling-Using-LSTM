नक्कली पेस्तोल देखाई पैसा असुली गर्ने एक जना टोले गुण्डालाई प्रहरीले पक्राउ गरेको छ।
महानगरी प्रहरी वृत्त महाराजगञ्जको टोलीले काठमाडौं तारकेश्वर नगरपालिका बस्ने ३२ वर्षीय सुदिप गुरुङलाई पक्राउ गरेको महानगरीय प्रहरी परिसर काठमाडौंका डिएसपी मोहनकुमार थापाले जानकारी दिए।
गुरुङले नक्कली पेस्तोल देखाई नयाँ बसपार्क, सामाखुसी, बसुन्धारा क्षेत्रका सर्वसाधारण, व्यापारी तथा होटल व्यवसायीहरूबाट पैसा असुल्ने गरेका थिए।
गुरुङको साथबाट प्रहरीले एक थान नक्कली पेस्तोल समेत बरामद गरेको छ।
