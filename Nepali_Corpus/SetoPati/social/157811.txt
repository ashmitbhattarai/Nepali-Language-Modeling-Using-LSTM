२४ दिन लामो रातो मछिन्द्रनाथको जात्रा आइतबार भोटो देखाएर सकिएको छ।
नेपालको सबैभन्दा लामो जात्राको रूपमा मनाइने मच्छिन्द्रनाथको जात्रा यसपाला मलमास परेको हुनाले चाँडै सकिएको हो।
जात्राको अन्तिम दिन आज ललितपुरको जावलाखेलमा राष्ट्रप्रमुखको उपस्थितिमा भोटो देखाइएको छ।
राष्ट्रप्रमुखले भोटो जात्रा हेर्ने परम्परा अनुसार राष्ट्रपति विद्यादेवी भण्डारी जावलाखेल मैदान पुगेकी थिइन्। यसका साथै उपराष्ट्रपति नन्दबहादुर पुन, प्रधानमन्त्री केपी शर्मा ओली, सभामुख  कृष्णबहादुर महरा, राष्ट्रिय सभाको सभामुख गणेशप्रसाद तिमल्सिना, ललिपुर महानगरपालिकाका प्रमुख चिरिबाबु महर्जनलगायत उच्च पदस्थ सरकारी अधिकारीको उपस्थिति थियो।
मणि, माणिक, रत्न आदि बहुमूल्य वस्तुजडित भोटो प्रत्येक वर्ष मच्छिन्द्रनाथको रथजात्राको अन्तिम दिन देखाउने प्रचलन छ। भोटोजात्रा सकिएपछि मच्छिन्द्रनाथको मूर्तिलाई खटमा राखेर बाजागाजासहित जावलाखेलबाट बुङ्‌मतीको मच्छिन्द्रबहालमा लगेर विराजमान गराइन्छ।
हेर्नुहोस् भोटो जात्रा समारोहका केही तस्बिरहरू:
                     
