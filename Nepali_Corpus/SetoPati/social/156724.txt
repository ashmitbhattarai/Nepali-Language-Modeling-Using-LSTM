भारतीय प्रधानमन्त्री नरेन्द्र मोदीको दुई दिने नेपाल भ्रमणका लागि सरकारले तयारी तिब्र पारेको छ।
त्रिभुवन अन्तर्राष्ट्रिय विमानस्थलदेखि मोदी पुग्ने हरेक बाटोको सरसफाई तिब्र पारिएको छ। सडकको दायाँबायाँ फूलका बिरूवा रोपिएको छ भने दुबै देशका झन्डाहरू टाँगिएका छन्।
चाबहिलदेखि बौद्धसम्मको सडक चिटिक्क पारिएको छ। गौशालास्थित द्वारिका वरिपरिको सडका पानी हालेर चिल्लफ बनाइएको छ। एयरपोर्टमा कडाइ गरिनुका साथै सफा बनाइएको छ।
आउँदो शनिबार भारतीय प्रधानमन्त्री नरेन्द्र मोदीलाई राष्ट्रिय सभागृहमा नागरिक अभिनन्दन गर्ने कार्यक्रम तय भएको छ।
आउँदो शुक्रबार दुईदिने भ्रमणको लागि नेपाल आउन लागेका मोदी जनकपुरबाट मुस्ताङ गएर त्यही दिन बेलुकी काठमाडौं आउने तय भएको छ। काठमाडौंमा मोदीलाई महानगरपालिकाले नागरिक अभिनन्दन गर्न लागेको हो।
हेर्नुहोस् तस्बिरमा
               
