भारतको पश्चिमी राज्य विहारमा गुडिरहेको एक रेलले ठक्कर दिँदा चार महिलाको मृत्यु भएको  छ।
पटनाबाट १३४ किलोमिटर उत्तरपश्चिममा रहेको सिवान जिल्लाको कचारी रेल स्टेसननजिकै सो दुर्घटना भएको छ । रेलको पटरीबाट बाटो पार गर्न लागेका पाँच महिला सो दुर्घटनामा परेका र ती मध्ये चारको भने दुर्घटनास्थलमा मृत्यु भएको बताइएको छ।
ती महिला गोपालगञ्ज क्षेत्रका स्थानीय वासिन्दा हुन्। यस घटनामा घाइते भएकी एक महिलालाई तत्कालै बिशेष उपचारको लागि पटना अस्पतालमा पठाइएको छ।
भारत सरकारले सन् २०१५ मा पाँच वर्षको समयावधिमा नयाँ रेल मार्गको निर्माण गरी आधुनिक रेलसेवाको लागि १३७ अर्व अमेरिकी डलर लगानी गर्ने घोषणा गरेको छ।
भारत विश्वको तुलनामा रेलसेवा सञ्जालमा तेस्रो देशमा पर्दछ। भारतमा दुई करोड ३० लाख व्यक्तिले दैनिकरुपमा रेलमा यात्रा गर्ने गर्दछन्।
