प्रहरीले ललितपुरका हरिसिद्धीबाट ७ किलो नक्कली सुनसहित २ जनालाई पक्राउ गरेको छ।
फलामलाई सुन भन्दै प्रति किलो ३० लाखका दरले बेच्ने तयारी गर्दै गरेका बेला महानगरीय अपराध महाशाखाको टोलीले दिपेन्द्र बराइली र रमेश वैद्यलाई बिहिबार साँझ पक्राउ गरेको हो।
महाशाखाको टोलीले उनीहरूको साथबाट सुन जस्तै ७ वटा बिस्केट बरामद गरेको छ।
पक्राउ परेका दुबै जनालाई प्रहरी थुनामा राखी आवश्यक अनुसन्धान भइरहेको महाशाखाले जनाएको छ।
