सदियौं कालदेखि चलिआएको नेपाली हिन्दु समाजमा श्रीमान् तथा हुन आउने श्रीमानको श्रद्धा र दिर्घायुका निम्ति व्रत राख्ने गरेको पाइन्छ।
विशेष गरेर छिमेकी राष्ट्र भारतीय हिन्दु समाजमा गर्वाचोभ तथा नेपाली हिन्दु समाजमा विभिन्न शुभ दिनको नाममा जस्तै मंगलचौथी, तीज, ऋषि पञ्चमी तथा पवित्र दिन स्वस्थानीका नाममा आफ्ना श्रीमानका निम्ति महिलाहरू निराहार व्रत बसेको पाइन्छ।
विश्वव्यापी महिला मुक्ति आन्दोलनमा नेपाली समाज पनि अछुतो रहेको पाइँदैन। विभिन्न राजनितिक परिवर्तनका साथ साथै महिला सशक्तिकरण निम्ति कानुनमा फेरबदल गर्दै लैगिक समानताका निम्ति निजामती सेवा, राजनितिक नेतृत्व तथा विभिन्न गैर सरकारी संस्थामा ३३% महिला सहभागितालाई कानुनले नै महिलालाई स्थापित गर्ने सराहनीय काम गरेको छ। शक्तिशाली महिला आयोग, राष्ट्रपति, सभामुख, प्रधानन्यायधिश तथा उपप्रधानमन्त्री पदसम्म नेपाली महिलाहरू पुगेका छन्।
विशेष लैगिक समानताको व्यवहारिक पक्षमा हेर्दा लैंगिक समानता प्रत्येक घरको महिलाको स्थितिलाई हेर्नुपर्ने देखिन्छ। आजको समाजमा दिनभर लैगिक समानताको पाठ पढाउने बेलुकी घरमा गई श्रीमानको खुट्टाको जल खाएर पवित्र हुदै परिवर्तन खोज्ने हाम्रो समाज कति व्यवहारिक छ।
हाम्रा उच्च शिक्षा हासील गरेका दिदी बहिनी नै घरमुलीको नाम सोध्ने हो भने आफनो पिताको तथा श्रीमान्को नाम नै दिने गर्छन्। होइन तपाईको नाम भने पनि हुन्छ भन्ने हो भने बाबा वा श्रीमानको नाम भए भइहाल्यो नि भन्ने लैगिक समानताका पाठ पढाउने महिला दिदी बहिनीहरू हाम्रा समाजमा प्रशस्त छन्।
जातिय हिसाबले हेर्ने हो भने बहुसंख्यक रुपमा खस आर्य महिलाहरू नै नीति निर्माण देखि नेतृत्व तहमा पुगेको देखिन्छ। लैगिक समानता, घरमा निर्णयको अधिकार तथा घरजग्गामा महिलाको स्वामित्व तुलनात्मक रुपमा जनजाति महिलाका नाममा धेरै रहेको पाइन्छ।
यथार्थ लैगिक समान समाजको निर्माण गर्ने हो भने महिला समाज पतिका नाममा गरिने सम्पूर्ण व्रत तथा असमान कामका निम्ति लड्न सक्ने सामथ्र्य राख्न सक्नुपर्ने हुन्छ, जसबाट नै महिला मुक्ति तथा लैंगिक समानता सम्भव देखिन्छ।
