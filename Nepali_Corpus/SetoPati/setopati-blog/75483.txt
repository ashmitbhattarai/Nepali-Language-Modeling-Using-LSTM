भूमि तथा दलित अधिकार अभियान तथा आन्दोलनमा परिचित नाम हो बलदेव राम। सप्तरीको कञ्चनपुरमा जन्मिएका बलदेव जीवनभर अधिकार प्राप्ती र मुक्तीको लागि सङ्घर्ष गर्दागर्दै हामी माझ विदा भए। हामीसँग उनीसँग विताएको पल र उनले दिएको प्रेरणामात्र बाँकी रहेको छ। अलविदा बलदेव दाई !
अधिकार प्राप्तीको आन्दोलनमा उनको ठूलो सङ्घर्ष र योगदान छ। बलदेव लाईले जीवनभर अधिकार र मुक्तिको लामो लडाईं लडे। व्यक्तिगत स्वार्थ कहिल्यै हेरेनन्, सम्पूर्ण अधिकारविहीनको अधिकार रक्षाको लागि बोले। डटे र जीवनको अन्तिम क्षणसम्म पनि डटिरहे। उनले नेतृत्व गरेको धेरै आन्दोलनहरू सफल भएका छन्। कतिपय हुने क्रममा छ। अभियान भन्ने कुरा एकै पटकमा टुङ्गिने विषय होइन, यो निरन्तर चलिरहन्छ। उनी एक अथक योद्धा थिए।
बलदेव दाइले दिनुभएको प्रेरणा, देखाउनु भएको बाटो, पु¥याउनु भएको योगदानको सम्झनाहरू ताजै छन् र रहिरहनेछन्। उहाँको यो दुःखद् अन्त्य समग्र परिवर्तनका पक्षघर नेपालीको लागि यतिबेला एक दुःखिद् क्षण हुन पुगेको छ।
२०७४ साउन १७ गते ६७ वर्षको अल्प उमरमै उनी यो संसारबाट विदा भए। उनी हृदयघातको कारण यो संसार छाड्न पुगेको बताइएको छ। यो खबरले सबैलाई मर्माहत बनाएको छ। बलदेव दाइको देहान्तसँगै यतिबेला समग्र नेपालमा उनले जीवनभर पु¥याउनुभएको योगदानको चर्चा भइरहेका छन्। छापा, अनलाइन समाचार माध्यम र विभिन्न सामाजिक सञ्चालहरूमा समेत उनको योगदानको चर्चा परिचर्चा भइरहेका छन्, धेरैले उनलाई सम्झेका छन्। निःश्वार्थ भावले मुक्तीको लर्डांइमा लागेका उनी जस्ता व्यक्तिको कदर हुनुपर्छ।
भूमि अधिकार आन्दोलन, दलित अधिकार आन्दोलन र सिनो छोड आन्दोलन। यी आन्दोलनमा उनले कुशल नेतृत्व गरेका थिए। सामान्य गरिब, भूमिहीन र दलित परिवारमा जन्मिएका बलदेवले जीवनभरी कडा सङ्घर्ष गर्नु पर्यो। दुःख के हो चिनेका थिए र दुःखमा सङ्घर्ष गर्दै अघि बढ्न प्रेरणा दिएका बाँडेका थिए।
जीवनमा औपचारिक क्षिक्षा धेरै नलिएका बलदेवको झोलामा भने सधैं जीवन दर्शन, सामाजिक आन्दोलन, अहिंसात्मक आन्दोलनका पुस्तकहरू हुन्थ्ये। उनी अध्ययन गर्थे र सिकेको कुरा सङ्गठनका अगुवाहरू र साथीभाई माझ बताउथे। उनको यो शैलीले आन्दोलनमा थप ऊर्जा मिलेको थियो।
मलाई सम्झना छ, २०६२ सालको पुस महिनातिर बलदेव दाई रसुवा सदरमुकाम धुन्चे आइपुग्नु भएको थियो। जतिबेला म भर्खरै भूमि अधिकार अभियानमा लाग्न खाज्दै थिएँ। रसुवा सदरमुकाम सधैंभरी अति नै जाडो क्षेत्र हो। बाक्लो लुगा लगाउनुपर्ने बाध्यता हुन्छ। तर उनी एउटा कछाड बेरेर पातलो लुगा लगाएर टाउँकोमा फेटा बाँधेर लुगलुग काम्दै धुन्चे पुग्नुभएको थियो। अति नै साधारण भेषमा।
उहाँलाई जाडो–गर्मीको प्रवाह थिएन, आफूजस्तै अधिकार विहीनलाई कसरी अधिकार प्राप्तिको अभियानमा सङ्गठित गर्ने भन्ने चिन्ता थियो। धेरै चिन्तन गर्थे। त्यतीबेला धुन्चेमा आफ्नो अनुभव र सङ्घर्षको कथा गज्जवले सुनाउदै अभियानमा लाग्न उत्प्रेरित गर्नुभएको थियो। बिर्ता, गुठी र सुकुमबासी समस्याले वर्षाैदेखि सताइएका रसुवाली किसानहरू त्यहाँ जम्मा भएका थियौं। त्यही बेलादेखि उहाँसँग जोडिएको सम्बन्ध लामो समय रह्यो तर, दैवको नियतिको खेल भनझैं आज हामीमाझ आन्दोलनको अग्रज रहनुभएन।
जीवनमा औपचारिक शिक्षा धेरै नलिएका भएपनि आफ्नो मुद्दामा तिख्खर र स्पष्ट वाक शक्ति, सामाजिक तथा अहिंसात्मक आन्दोलनको कुशल नेतृत्व गर्न सक्ने उनमा खुवी थियो। जीवनभर दुःख पाएर पनि दुःखको बदला लिन हुन्न भावना, अधिकार लिने लडाईं अहिंसात्मक र रचानात्मक हुनुपर्छ, यसैबाट अधिकार स्थापित गर्न सकिन्छ भन्ने प्रेरणादायी विचार, सादा जीवन उच्च विचार राख्ने व्यक्ति बलदेव दाइको धेरै सङ्घर्षका क्षणहरू छन्। उनले सङ्घर्षपूर्ण आन्दोलन ‘सिनो छोड’ आन्दोलनबाट गरेका थिए। २०५६ सालमा सप्तरीको मधपट्टिको एउटा गाउँबाट चमार समुदायले सिनो नफाल्ने अडान लिएर आन्दोलन गरेका थिए। त्यसको कुशल नेतृत्व गर्दै बलदेव दाईले त्यसअघि चमार समुदायले सिनो पाल्नुपर्ने बाध्यतात्मक अवस्थाको अन्त्य गराई वषौंदेखिको एउटा बन्धनबाट मुक्त गराएका थिए।
राष्ट्रिय भूमि अधिकार मञ्च, नेपालको २ कार्यकाल नेतृत्वको जिम्मेवारी सम्हाल्नु भएका बलदेव दाईले जिम्मेवारी कुशलतापूर्वक सम्हाल्नु भएको पाएका छौं। पटक पटक भएका आन्दोलन र अभियानहरू अहिंसात्मकरुपमा भएका थिए। भूमि अधिकार मञ्चमा तेतृत्व गर्दा गर्दै उहाँ २०६५ नेपाल सरकारले गठन गरेको उच्चस्तरीय बैज्ञानिक भूमि सुधार आयोगको सदस्य समेत भएर योगदान गर्नुभयो। उहाँले अधिकार प्राप्तीको आन्दोलमा पु¥याउनुभएको योगदानको पछिल्लो पुस्ताहरूले अनुसरण गर्नुपर्ने हुन्छ। अधिकार प्राप्तीको अभियान सकिएको छैन, अभियान सकिने विषय पनि होइन, यो निरन्तर छ त्यसैले अधिकारका् लडाईंमा सङ्गठित अगुवा, कार्यकर्ता र बलदेव राम जस्ता असल अगुवाहरूले देखाउनुभएको बाटोको अनुसरण गर्नुपर्ने हुन्छ।
 
