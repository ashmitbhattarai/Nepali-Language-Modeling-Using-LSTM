रिलिजका लागि महिना दिन बाँकी रहँदा ‘भैरे’ फिल्मले आफ्नो पोस्टर रिलिज गरेको छ । जेठ १८ गते रिलिज हुने फिल्मले आफ्नो दुई पोस्टर सार्वजनिक गरेको हो।
 निर्माण पक्ष अब छिट्टै नै यसको ट्रेलर रिलिज गर्ने तयारीमा छन् । एभरेष्ट सूर्य बोहरा फिल्मका निर्देशक हुन्।
फिल्ममा दयाहाङ राई, सुरक्षा पन्त, बर्षा सिवाकोटी, बुद्दी तामाङ, विक्रान्त बस्नेत, सुनिल थापा, अनुभव रेग्मी, कन्चन ठकुरी, अंकित पौडेल, सयहाङ राई, जान्वी बोहरा, जयनन्द लामा, सुरवीर पण्डित, अर्जुन गुरुङ लगायतका कलाकारको अभिनय रहेको छ ।
प्रेमप्रसाद पौडेल र देवीमाया अधिकारी निर्माता रहेको ‘भैरे’का सहनिर्मातामा करुणाकर घिमिरे, सविता गुरुङ, यम बराल र कुमार बस्नेत छन् । लेखबहादुर पुनको कार्यकारी निर्माण गरेको फिल्म नेपालय सिनेमा इन्टरनेशनलको व्यानरमा निर्माण भएको हो । फिल्ममा पुरुषोत्तम प्रधानको छायाँकन र बनिश शाहको सम्पादन छ ।

 

