वैशाख २८ मा रिलिज हुने ‘लम्फु’को नयाँ गीत रिलिज भएको छ ।
फिल्मको ‘सुको नहोस् यार’ बोलको गीत सार्वजनिक भएको हो। गीतमा अर्जुन पोखरेलको सङ्गीतमा शिव परियारले स्वर दिएका छन् भने गीतलाई प्रमोद ढुंगानाले लेखेका हुन् ।शिव बिकेको कोरियोग्राफीमा तयार  पारिएको गीतमा नायकद्धय कबिर खड्का र सलोन बस्नेतको अभिनय रहेको छ ।
गोपालचन्द्र लामिछानेको निर्देशित ‘लम्फू’मा कबिर खड्का, मरिश्का पोखरेल, सलोन बस्नेत, चाँदनी शर्मा, सञ्जित भण्डारी, कुशाग्र भट्टराई(बालकलाकार), अयन खड्का, ओम गुरुङ्ग, अजित लामिछाने, सन्तोष कार्की, कुशल गुरुंग, काजोल, रश्मि भट्ट, जानुका पौडेल, पुष्प आचार्य, झलक कार्की, थमन सिंह पुर्जा आदिको अभिनय छ ।
फिल्ममा तरकारीवालीको नामले संसारभर भाइरल भएकी कुसुम श्रेष्ठले पनि अभिनय गरेकी छन्।
