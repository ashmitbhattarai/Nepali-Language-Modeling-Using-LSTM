विगत ६ वर्षदेखि जापानलाई आफ्नो कर्मथलो बनाउँदै आइरहेका पिताम्बर जिसीले आफ्नो पहिलो गीत सार्वजनिक गरेका छन्।
उनले चर्चित लोक गायिका देवी घर्ती मगरसँग स्वरमा सहकार्य गर्दै ‘पोइला जाम’ बोलको रोइला गीत रिलिज गरेका हुन्। गीतमा लय तथा शब्द एक नारायण भण्डारीको छ।
नेपालमा हुँदा संगीतको प्रशिक्षण लिएको बताउँने पिताम्बरले नेपालमा हुँदा विविध कारणले गीत निकाल्न नसकेको र हाल समय अनुकुल भएपछि गीत निकालेको बताए।

हाललाई एउटा गीत रिलिज गरेको भए पनि उनले करिब ८ वटा गीत निकाल्ने तयारी गरिरहेका छन्। ती गीतमध्ये केहि गीतको रेकर्डिङ सकिएको र केहिको काम अन्तिम चरणमा पुगेको जानकारी दिए। गीतको भिडियोलाई शंकर बिकले निर्देशन गरेका हुन्।
