पूर्व मिस नेपाल निकिता चाण्डक फिल्ममा देखिने भएकी छन्। हिमाल न्यौपानेको निर्देशनमा बन्न लागेको फिल्म ‘रानीमहल’मा चाण्डक अनुबन्धित हुँदै फिल्मी क्षेत्रमा प्रवेश गर्न लागेकी हुन्।
फिल्मको लागि घोषणा भएका कलाकारले कारणबस फिल्म नखेल्ने भएपश्चात नयाँ कलाकारको खोजी भएको थियो। नायिका वर्षा राउतको सट्टामा उनी छानिएकी हुन्। नायकका भूमिकामा भने प्रशान्त ताम्राकारको सट्टा अर्जुन शाही छानिएका छन्।
हिडन ट्रेजरसँगको कन्ट्रयाक्टका कारण उनले एक वर्षसम्म फिल्मका लागि वातावरण मिलाउन पाएकी थिइनन्। ‘मिस नेपाल २०१८’ घोषणा भएसँगै निकिता र हिडन ट्रेजरको कन्ट्रयाक्ट सकिएको छ।
निकिताले समाजिक सञ्जालमा खुसी साट्दै लेखेकी छन्, ‘२०१८ को अप्रिल १५ मेरो जीवनको अविस्मरणीय दिन हो। मैले आज पहिलो फिल्म साइन गरेको छु। मैले वर्षौं पहिले देखेको सपनाले अब सार्थक रूप पाउँदैछ।’
 Today I signed my FIRST FILM ⭐. I never knew that this was the path that was being paved for me by the Universe. The dream I carried for years now, is taking its form finally, it is turning into a reality. Now, will I have the reality check on my abilities to act. It seems scary to me but I believe that everything will be for the better and the best. Ready to take up this challenge. Thank you UNIVERSE✨. Love, Nikita⭐
A post shared by  Nikita Chandak✨ (@chandak_nikita) on Apr 15, 2018 at 2:59am PDT

 
विमल भुषालले निर्माण गर्न लागेकाे फिल्ममा दीपक पौडेलको पटकथा रहेको छ। फिल्म पोखरा, पाल्पा, बुटवल, भैरहवा, स्याङजा, र काठमाडौंमा छायाँकन हुने निर्माण पक्षले जनाएको छ।
फिल्ममा निकिता र अर्जुनसँगै नीर शाह, सुष्मिता केसी, भोला शाह, सौगात धिताल, बिष्णु सापकोटा, अनुराग कुँवर लगायतका कलाकारको अभिनय रहनेछ।
