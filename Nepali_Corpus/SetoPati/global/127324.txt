अफगानिस्तानको राष्ट्रिय सुरक्षा समूहले गरेको कारबाहीमा अफगानिस्तानको तालिबान सशस्त्र आतङ्ककारी समूहका एकजना कमाण्डर मारिएका  छन्।
शुक्रबार उक्त समूहले गरेको स्थलगत कारबाहीका क्रममा ती कमाण्डर मारिएका हुन्। ममताज नामका ती कमाण्डरसँग उनका दुई जना अंगरक्षक र अरु दुई लडाकू पनि मारिएका बताइएको छ ।
त्यस कारबाहीका क्रममा अरु केही लडाकू घाइते पनि भएका छन् । कुन्दुज प्रान्तको चाहल चिनल क्षेत्रमा भएको कारबाहीका क्रममा उनीहरु मारिएका हुन्।
ममताज तालिबान आतङ्ककारी संगठनको केन्द्रीयस्तरका कमाण्डर रहेको खुलेको छ । सो समाचार अफगान सेनाका एकजना अधिकारीले दिएका छन्।
कुन्दुजमा पछिल्लो समयमा यहाँको सुरक्षा निकायले तालिबानका विरुद्धमा कडा कारबाही जारी राखेको छ। यसअघि पनि गतहप्ता मात्र सोही प्रान्तमा तालिबानका एक क्षेत्रीय स्तरका कमाण्डर मारिएका थिए।
